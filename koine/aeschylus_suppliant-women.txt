Ζεὺς μὲν ἀφίκτωρ ἐπίδοι προφρόνως στόλον ἡμέτερον νάιον
ἀρθέντ’ ἀπὸ προστομίων λεπτοψαμάθων Νείλου. Δίαν δὲ λιποῦσαι
χθόνα σύγχορτον Συρίᾳ φεύγομεν, οὔτιν’ ἐφ’ αἵματι
δημηλασίαν ψήφῳ πόλεως γνωσθεῖσαν, ἀλλ’ αὐτογενεῖ φυξανορίᾳ
γάμον Αἰγύπτου παίδων ἀσεβῆ ’ξονοταζόμεναι. Δαναὸς δὲ πατὴρ
καὶ βούλαρχος καὶ στασίαρχος τάδε πεσσονομῶν κύδιστ’ ἀχέων
ἐπέκρανε, φεύγειν ἀνέδην διὰ κῦμ’ ἅλιον, κέλσαι δ’ Ἄργους
γαῖαν, ὅθεν δὴ γένος ἡμέτερον τῆς οἰστροδόνου βοὸς ἐξ
ἐπαφῆς κἀξ ἐπιπνοίας Διὸς εὐχόμενον τετέλεσται. τίν’ ἂν
οὖν χώραν εὔφρονα μᾶλλον τῆσδ’ ἀφικοίμεθα σὺν τοῖσδ’
ἱκετῶν ἐγχειριδίοις ἐριοστέπτοισι κλάδοισιν; ὦ πόλις, ὦ
γῆ, καὶ λευκὸν ὕδωρ, ὕπατοί τε θεοί, καὶ βαρύτιμοι χθόνιοι
θήκας κατέχοντες, καὶ Ζεὺς σωτὴρ τρίτος, οἰκοφύλαξ ὁσίων
ἀνδρῶν, δέξασθ’ ἱκέτην τὸν θηλυγενῆ στόλον αἰδοίῳ πνεύματι
χώρας· ἀρσενοπληθῆ δ’ ἑσμὸν ὑβριστὴν Αἰγυπτογενῆ, πρὶν πόδα
χέρσῳ τῆ δ’ ἐν ἀσώδει θεῖναι, ξὺν ὄχῳ ταχυήρει πέμψατε
πόντονδ’· ἔνθα δὲ λαίλαπι χειμωνοτύπῳ, βροντῇ στεροπῇ τ’
ὀμβροφόροισίν τ’ ἀνέμοις ἀγρίας ἁλὸς ἀντήσαντες, ὄλοιντο,
πρίν ποτε λέκτρων, ὧν θέμις εἴργει, σφετεριξάμενοι
πατραδέλφειαν τήνδ’ ἀεκόντων ἐπιβῆναι. νῦν δ’ ἐπικεκλομένα
Δῖον πόρτιν ὑπερ‐ πόντιον τιμάορ’, ἶνίν τ’ ἀνθονομούσας
προγόνου βοὸς ἐξ ἐπιπνοίας Ζηνὸς ἔφαψιν· ἐπωνυμίᾳ δ’
ἐπεκραίνετο μόρσιμος αἰὼν εὐλόγως, Ἔπαφόν τ’ ἐγέννασεν·
ὅντ’ ἐπιλεξαμένα, νῦν ἐν ποιονόμοις ματρὸς ἀρχαίας τόποις
τῶν πρόσθε πόνων μνασαμένα, τά τε νῦν ἐπιδείξω πιστὰ
τεκμήρια γαιονόμοις, τὰ δ’ ἄελπτά περ ὄντα φανεῖται.
γνώσεται δὲ λόγους τις ἐν μάκει. εἰ δὲ κυρεῖ τις πέλας
οἰωνοπόλων ἔγγαιος οἶκτον [οἰκτρὸν] ἀίων, δοξάσει τις
ἀκούειν ὄπα τᾶς Τηρεΐας Μήτιδος οἰκτρᾶς ἀλόχου,
κιρκηλάτου τ’ ἀηδόνος, ἅτ’ ἀπὸ χλωρῶν πετάλων ἐργομένα
πενθεῖ μὲν οἶκτον ἠθέων· ξυντίθησι δὲ παιδὸς μόρον, ὡς
αὐτοφόνως ὤλετο πρὸς χειρὸς ἕθεν δυσμάτορος κότου τυχών·
τὼς καὶ ἐγὼ φιλόδυρ‐ τος Ἰαονίοισι νόμοισι δάπτω τὰν
ἁπαλὰν Νειλοθερῆ παρειὰν ἀπειρόδακρύν τε καρδίαν. γοεδνὰ δ’
ἀνθεμίζομαι δειμαίνουσα φίλους, τᾶσδε φυγᾶς ἀερίας ἀπὸ γᾶς
εἴ τις ἐστὶ κηδεμών. ἀλλά, θεοὶ γενέται κλύετ’ εὖ τὸ
δίκαιον ἰδόντες· ἥβᾳ μὴ τέλεον δόντες ἔχειν παρ’ αἶσαν,
ὕβριν δ’ ἑτοίμως στυγοῦντες, πέλοιτ’ ἂν ἔνδικοι γάμοις.
ἔστι δὲ κἀκ πολέμου τειρομένοις βωμὸς ἀρῆς φυγάσιν ῥῦμα,
δαιμόνων σέβας. εὖ δ’ εἴη Διόθεν παναληθῶς. Διὸς ἵμερος
οὐκ εὐθήρατος ἐτύχθη. παντᾷ τοι φλεγέθει κἀν σκότῳ
μελαίνᾳ ξὺν τύχᾳ μερόπεσσι λαοῖς. πίπτει δ’ ἀσφαλὲς οὐδ’
ἐπὶ νώτῳ, κορυφᾷ Διὸς εἰ κρανθῇ , πρᾶγμα τέλειον. δαυλοὶ
γὰρ πραπίδων δάσκιοί τε τείνουσιν πόροι κατιδεῖν ἄφραστοι.
ἰάπτει δ’ ἐλπίδων ἀφ’ ὑψιπύργων πανώλεις βροτούς, βίαν δ’
οὔτιν’ ἐξοπλίζει· πᾶν ἄπονον δαιμονίων. ἥμενος ὃν
φρόνημά πως αὐτόθεν ἐξέπραξεν ἔμπας ἑδράνων ἐφ’ ἁγνῶν.
ἰδέσθω δ’ εἰς ὕβριν βρότειον, οἵα νεάζει πυθμὴν δῑ ἁ‐ μὸν
γάμον τεθαλὼς δυσπαραβούλοισι φρεσίν, καὶ διάνοιαν μαινόλιν
κέντρον ἔχων ἄφυκτον, ἄταν δ’ ἀπάτᾳ μεταγνούς. τοιαῦτα
πάθεα μέλεα θρεομένα λέγω λιγέα βαρέα δακρυοπετῆ, ἰὴ ἰή,
ἰηλέμοισιν ἐμπρεπῆ· [θρεομένη μέλη] ζῶσα γόοις με τιμῶ.
ἱλεοῦμαι μὲν Ἀπίαν βοῦνιν, καρβᾶνα δ’ αὐδὰν εὖ, γᾶ,
κοννεῖς. πολλάκι δ’ ἐμπίτνω ξὺν λακίδι λινοσινεῖ Σιδονία
καλύπτρᾳ. θεοῖς δ’ ἐναγέα τέλεα πελομένων καλῶς ἐπίδρομ’,
ὁπόθι θάνατος ἀπῇ. ἰὼ ἰώ, ἰὼ δυσάγκριτοι πόνοι. ποῖ
τόδε κῦμ’ ἀπάξει; ἱλεοῦμαι μὲν Ἀπίαν βοῦνιν, καρβᾶνα δ’
αὐδὰν εὖ, γᾶ, κοννεῖς. πολλάκι δ’ ἐμπίτνω ξὺν λακίδι
λινοσινεῖ Σιδονίᾳ καλύπτρᾳ. πλάτα μὲν οὖν λινορραφής τε
δόμος ἅλα στέγων δορὸς ἀχείματόν μ’ ἔπεμπε σὺν πνοαῖς·
οὐδὲ μέμφομαι· τελευτὰς δ’ ἐν χρόνῳ πατήρ μοι παντόπτας
πρευμενεῖς κτίσειεν, σπέρμα σεμνᾶς μέγα ματρὸς εὐνὰς ἀνδρῶν,
ἒ ἔ, ἄγαμον ἀδάματον ἐκφυγεῖν. θέλουσα δ’ αὖ θέλουσαν
ἁγνά μ’ ἐπιδέτω Διὸς κόρα, ἔχουσα σέμν’ ἐνώπῑ ἀσφαλῶς,
παντὶ δὲ σθένει διωγμοῖς ἀσχαλῶσ’ ἀδμήτας ἀδμήτα ῥύσιος
γενέσθω, σπέρμα σεμνᾶς μέγα ματρὸς εὐνὰς ἀνδρῶν, ἒ ἔ,
ἄγαμον ἀδάματον ἐκφυγεῖν. εἰ δὲ μή, μελανθὲς ἡλιόκτυπον
γένος τὸν γάιον, τὸν πολυξενώτατον Ζῆνα τῶν κεκμηκότων
ἱξόμεθα σὺν κλάδοις ἀρτάναις θανοῦσαι, μὴ τυχοῦσαι θεῶν
Ὀλυμπίων. ἆ Ζήν, Ἰοῦς ἰῷ μῆνις μάστειρ’ ἐκ θεῶν· κοννῶ
δ’ ἄγαν γαμετᾶς οὐρανόνικον. χαλεποῦ γὰρ ἐκ πνεύματος εἶσι
χειμών. καὶ τότ’ οὐ δικαίοις Ζεὺς ἐνέξεται λόγοις, τὸν τᾶς
βοὸς παῖδ’ ἀτιμάσας, τὸν αὐ‐ τός ποτ’ ἔκτισεν γόνῳ, νῦν
ἔχων παλίντροπον ὄψιν ἐν λιταῖσιν; ὑψόθεν δ’ εὖ κλύοι
καλούμενος. <ἆ Ζήν, Ἰοῦς ἰῶ , μῆνις μάστειρ’ ἐκ θεῶν·
κοννῶ δ’ ἄγαν γαμετᾶς οὐρανόνικον χαλεποῦ γὰρ ἐκ πνεύματος
εἶσι χειμών.> παῖδες, φρονεῖν χρή· ξὺν φρονοῦντι δ’ ἥκετε
πιστῷ γέροντι τῷ δε ναυκλήρῳ πατρί. καὶ τἀπὶ χέρσου νῦν
προμηθίαν λαβὼν αἰνῶ φυλάξαι τἄμ’ ἔπη δελτουμένας. ὁρῶ
κόνιν, ἄναυδον ἄγγελον στρατοῦ· σύριγγες οὐ σιγῶσιν
ἀξονήλατοι· ὄχλον δ’ ὑπασπιστῆρα καὶ δορυσσόον λεύσσω, ξὺν
ἵπποις καμπύλοις τ’ ὀχήμασιν· τάχ’ ἂν πρὸς ἡμᾶς τῆσδε γῆς
ἀρχηγέται ὀπτῆρες εἶεν ἀγγέλων πεπυσμένοι. ἀλλ’ εἴτ’
ἀπήμων εἴτε καὶ τεθηγμένος ὠμῇ ξὺν ὀργῇ τόνδ’
ἐπόρνυται στόλον, ἄμεινόν ἐστι παντὸς εἵνεκ’, ὦ κόραι,
πάγον προσίζειν τόνδ’ ἀγωνίων θεῶν. κρεῖσσον δὲ πύργου
βωμός, ἄρρηκτον σάκος ἀλλ’ ὡς τάχιστα βᾶτε, καὶ λευκοστεφεῖς
ἱκετηρίας, ἁγάλματ’ αἰδοίου Διός, σεμνῶς ἔχουσαι διὰ χερῶν
εὐωνύμων, αἰδοῖα καὶ γοεδνὰ καὶ ζαχρεῖ’ ἔπη ξένους
ἀμείβεσθ’, ὡς ἐπήλυδας πρέπει, τορῶς λέγουσαι τάσδ’
ἀναιμάκτους φυγάς. φθογγῇ δ’ ἑπέσθω πρῶτα μὲν τὸ μὴ θρασύ,
τὸ μὴ μάταιον δ’ ἐκ μετωποσωφρόνων ἴτω προσώπων ὄμματος παρ’
ἡσύχου. καὶ μὴ πρόλεσχος μηδ’ ἐφολκὸς ἐν λόγῳ γένῃ. τὸ
τῇδε κάρτ’ ἐπίφθονον γένος. μέμνησο δ’ εἴκειν· χρεῖος εἶ
ξένη φυγάς. θρασυστομεῖν γὰρ οὐ πρέπει τοὺς ἥσσονας. πάτερ,
φρονούντως πρὸς φρονοῦντας ἐννέπεις. φυλάξομαι δὲ τάσδε
μεμνῆσθαι σέθεν κεδνὰς ἐφετμάς. Ζεὺς δὲ γεννήτωρ ἴδοι·
ἴδοιτο δῆτα πρευμενοῦς ἀπ’ ὄμματος· θέλοιμ’ ἂν ἤδη σοὶ
πέλας θρόνους ἔχειν. μή νυν σχόλαζε, μηχανῆς δ’ ἔστω κράτος.
ὦ Ζεῦ, κόπων οἴκτιρε μὴ ἀπολωλότας. κείνου θέλοντος εὖ
τελευτήσει τάδε. καὶ Ζηνὸς ὄρνιν τόνδε νῦν κικλῄσκετε.
καλοῦμεν αὐγὰς ἡλίου σωτηρίους,— ἁγνόν τ’ Ἀπόλλω, φυγάδ’
ἀπ’ οὐρανοῦ θεόν. εἰδὼς ἂν αἶσαν τήνδε συγγνοίη βροτοῖς.
συγγνοῖτο δῆτα καὶ παρασταίη πρόφρων. τίν’ οὖν κικλῄσκω
τῶνδε δαιμόνων ἔτι; ὁρῶ τρίαιναν τήνδε σημεῖον θεοῦ. ἀλλ’
εὖ τ’ ἔπεμψεν εὖ τε δεξάσθω χθονί. Ἑρμῆς ὅδ’ ἄλλος
τοῖσιν Ἑλλήνων νόμοις. ἐλευθέροις νυν ἐσθλὰ κηρυκευέτω.
πάντων δ’ ἀνάκτων τῶνδε κοινοβωμίαν σέβεσθ’· ἐν ἁγνῷ δ’
ἑσμὸς ὡς πελειάδων ἵζεσθε κίρκων τῶν ὁμοπτέρων φόβῳ,
ἐχθρῶν ὁμαίμων καὶ μιαινόντων γένος. ὄρνιθος ὄρνις πῶς
ἂν ἁγνεύοι φαγών; πῶς δ’ ἂν γαμῶν ἄκουσαν ἄκοντος πάρα
ἁγνὸς γένοιτ’ ἄν; οὐδὲ μὴ ’ν Ἅιδου θανὼν φύγῃ ματαίων
αἰτίας, πράξας τάδε. κἀκεῖ δικάζει τἀπλακήμαθ’, ὡς λόγος,
Ζεὺς ἄλλος ἐν καμοῦσιν ὑστάτας δίκας. σκοπεῖτε, κἀμείβεσθε
τόνδε τὸν τρόπον, ὅπως ἂν ὑμῖν πρᾶγος εὖ νικᾷ τόδε.
ποδαπὸν ὅμιλον τόνδ’ ἀνελληνόστολον πέπλοισι βαρβάροισι καὶ
πυκνώμασι χλίοντα προσφωνοῦμεν; οὐ γὰρ Ἀργολὶς ἐσθὴς
γυναικῶν οὐδ’ ἀφ’ Ἑλλάδος τόπων. ὅπως δὲ χώραν οὔτε
κηρύκων ὕπο, ἀπρόξενοί τε, νόσφιν ἡγητῶν, μολεῖν ἔτλητ’
ἀτρέστως, τοῦτο θαυμαστὸν πέλει. κλάδοι γε μὲν δὴ κατὰ
νόμους ἀφικτόρων κεῖνται παρ’ ὑμῖν πρὸς θεοῖς ἀγωνίοις·
μόνον τόδ’ Ἑλλὰς χθὼν συνοίσεται στόχῳ. καὶ τἄλλα πόλλ’
ἔτ’ εἰκάσαι δίκαιον ἦν, εἰ μὴ παρόντι φθόγγος ἦν ὁ
σημανῶν. εἴρηκας ἀμφὶ κόσμον ἀψευδῆ λόγον. ἐγὼ δὲ πρὸς
σὲ πότερον ὡς ἔτην λέγω, ἢ ῥήτορ’ ἱεροράβδον, ἢ πόλεως
ἀγόν; πρὸς ταῦτ’ ἀμείβου καὶ λέγ’ εὐθαρσὴς ἐμοί. τοῦ
γηγενοῦς γάρ εἰμ’ ἐγὼ Παλαίχθονος ἶνις Πελασγός, τῆσδε γῆς
ἀρχηγέτης. ἐμοῦ δ’ ἄνακτος εὐλόγως ἐπώνυμον γένος Πελασγῶν
τήνδε καρποῦται χθόνα. καὶ πᾶσαν αἶαν, ἧς δῑ ἁγνὸς
ἔρχεται Στρυμών, τὸ πρὸς δύνοντος ἡλίου, κρατῶ. ὁρίζομαι
δὲ τήν τε Περραίβων χθόνα, Πίνδου τε τἀπέκεινα, Παιόνων
πέλας, ὄρη τε Δωδωναῖα. συντέμνει δ’ ὅρος ὑγρᾶς θαλάσσης·
τῶνδε τἀπὶ τάδε κρατῶ. αὐτῆς δὲ χώρας Ἀπίας πέδον τόδε
πάλαι κέκληται φωτὸς ἰατροῦ χάριν. Ἆπις γὰρ ἐλθὼν ἐκ
πέρας Ναυπακτίας ἰατρόμαντις παῖς Ἀπόλλωνος χθόνα τήνδ’
ἐκκαθαίρει κνωδάλων βροτοφθόρων, τὰ δὴ παλαιῶν αἱμάτων
μιάσμασιν χρανθεῖσ’ ἀνῆκε γαῖα μηνιταῖ’ ἄχη δρακονθόμιλον
δυσμενῆ ξυνοικίαν. τούτων ἄκη τομαῖα καὶ λυτήρια πράξας
ἀμέμπτως Ἆπις Ἀργείᾳ χθονὶ μνήμην ποτ’ ἀντίμισθον ηὕρετ’
ἐν λιταῖς. ἔχουσα δ’ ἤδη τἀπ’ ἐμοῦ τεκμήρια γένος τ’ ἂν
ἐξεύχοιο καὶ λέγοις πρόσω. μακράν γε μὲν δὴ ῥῆσιν οὐ
στέργει πόλις. βραχὺς τορός θ’ ὁ μῦθος· Ἀργεῖαι γένος
ἐξευχόμεσθα, σπέρματ’ εὐτέκνου βοός· καὶ ταῦτ’ ἀληθῆ πάντα
προσφύσω λόγῳ. ἄπιστα μυθεῖσθ’, ὦ ξέναι, κλύειν ἐμοί,
ὅπως τόδ’ ὑμῖν ἐστιν Ἀργεῖον γένος. Λιβυστικαῖς γὰρ μᾶλλον
ἐμφερέστεραι γυναιξίν ἐστε κοὐδαμῶς ἐγχωρίαις. καὶ Νεῖλος
ἂν θρέψειε τοιοῦτον φυτόν, Κύπριος χαρακτήρ τ’ ἐν γυναικείοις
τύποις εἰκὼς πέπληκται τεκτόνων πρὸς ἀρσένων· τοίας τ’
ἀκούω νομάδας ἱπποβάμοσιν εἶναι καμήλοις ἀστραβιζούσας,
χθόνα παρ’ Αἰθίοψιν ἀστυγειτονουμένας. καὶ τὰς ἀνάνδρους
κρεοβόρους τ’ Ἀμαζόνας, εἰ τοξοτευχεῖς ἦτε, κάρτ’ ἂν
ᾔκασα ὑμᾶς. διδαχθεὶς <δ’> ἂν τόδ’ εἰδείην πλέον, ὅπως
γένεθλον σπέρμα τ’ Ἀργεῖον τὸ σόν. κλῃδοῦχον Ἥρας φασὶ
δωμάτων ποτὲ Ἰὼ γενέσθαι τῇ δ’ ἐν Ἀργείᾳ χθονί; ἦν ὡς
μάλιστα, καὶ φάτις πολλὴ κρατεῖ. μὴ καὶ λόγος τις Ζῆνα
μειχθῆναι βροτῷ; κἄκρυπτά γ’ Ἥρας ταῦτα τἀμπαλάγματα. πῶς
οὖν τελευτᾷ βασιλέων νείκη τάδε; βοῦν τὴν γυναῖκ’ ἔθηκεν
Ἀργεία θεός. οὔκουν πελάζει Ζεὺς ἐπ’ εὐκραίρῳ βοΐ;
φασίν, πρέποντα βουθόρῳ ταύρῳ δέμας. τί δῆτα πρὸς ταῦτ’
ἄλοχος ἰσχυρὰ Διός; τὸν πάνθ’ ὁρῶντα φύλακ’ ἐπέστησεν
βοΐ. ποῖον πανόπτην οἰοβουκόλον λέγεις; Ἄργον, τὸν Ἑρμῆς
παῖδα γῆς κατέκτανεν. τί οὖν ἔτευξεν ἄλλο δυσπότμῳ βοΐ;
βοηλάτην μύωπα κινητήριον. οἶστρον καλοῦσιν αὐτὸν οἱ Νείλου
πέλας. τοιγάρ νιν ἐκ γῆς ἤλασεν μακρῷ δρόμῳ. καὶ ταῦτ’
ἔλεξας πάντα συγκόλλως ἐμοί. καὶ μὴν Κάνωβον κἀπὶ Μέμφιν
ἵκετο. καὶ Ζεύς γ’ ἐφάπτωρ χειρὶ φιτύει γόνον. τίς οὖν ὁ
Δῖος πόρτις εὔχεται βοός; Ἔπαφος ἀληθῶς ῥυσίων ἐπώνυμος.
Λιβύη, μέγιστον γῆς <πέδον> καρπουμένη. τίν’ οὖν ἔτ’ ἄλλον
τῆσδε βλαστημὸν λέγεις; Βῆλον δίπαιδα πατέρα τοῦδ’ ἐμοῦ
πατρός. τὸ πάνσοφον νῦν ὄνομα τοῦτό μοι φράσον. Δαναός,
ἀδελφὸς δ’ ἐστὶ πεντηκοντάπαις. καὶ τοῦδ’ ἄνοιγε τοὔνομ’
ἀφθόνῳ λόγῳ. Αἴγυπτος. εἰδὼς δ’ ἁμὸν ἀρχαῖον γένος
πράσσοις ἂν ὡς Ἀργεῖον ἀνστήσῃς στόλον. δοκεῖτε <δή> μοι
τῆσδε κοινωνεῖν χθονὸς τἀρχαῖον. ἀλλὰ πῶς πατρῷα δώματα
λιπεῖν ἔτλητε; τίς κατέσκηψεν τύχη; ἄναξ Πελασγῶν, αἰόλ’
ἀνθρώπων κακά. πόνου δ’ ἴδοις ἂν οὐδαμοῦ ταὐτὸν πτερόν·
ἐπεὶ τίς ηὔχει τήνδ’ ἀνέλπιστον φυγὴν κέλσειν ἐς Ἄργος
κῆδος ἐγγενὲς τὸ πρίν, ἔχθει μεταπτοιοῦσαν εὐναίων γάμων;
τί φὴς ἱκνεῖσθαι τῶνδ’ ἀγωνίων θεῶν, λευκοστεφεῖς ἔχουσα
νεοδρέπτους κλάδους; ὡς μὴ γένωμαι δμωὶς Αἰγύπτου γένει.
πότερα κατ’ ἔχθραν, ἢ τὸ μὴ θέμις λέγεις; τίς δ’ ἂν
φίλους ὠνοῖτο τοὺς κεκτημένους; σθένος μὲν οὕτως μεῖζον
αὔξεται βροτοῖς. καὶ δυστυχούντων γ’ εὐμαρὴς ἀπαλλαγή. πῶς
οὖν πρὸς ὑμᾶς εὐσεβὴς ἐγὼ πέλω; αἰτοῦσι μὴ ’κδοὺς
παισὶν Αἰγύπτου πάλιν. βαρέα σύ γ’ εἶπας, πόλεμον ἄρασθαι
νέον. ἀλλ’ ἡ δίκη γε ξυμμάχων ὑπερστατεῖ. εἴπερ γ’ ἀπ’
ἀρχῆς πραγμάτων κοινωνὸς ἦν. αἰδοῦ σὺ πρύμναν πόλεος ὧδ’
ἐστεμμένην. πέφρικα λεύσσων τάσδ’ ἕδρας κατασκίους. βαρύς γε
μέντοι Ζηνὸς ἱκεσίου κότος. Παλαίχθονος τέκος, κλῦθί μου
πρόφρονι καρδίᾳ, Πελασγῶν ἄναξ. ἴδε με τὰν ἱκέτιν φυγάδα
περίδρομον, λυκοδίωκτον ὡς δάμαλιν ἂμ πέτραις ἠλιβάτοις,
ἵν’ ἀλκᾷ πίσυνος μέμυ‐ κε φράζουσα βοτῆρι μόχθους. ὁρῶ
κλάδοισι νεοδρόποις κατάσκιον νεύονθ’ ὅμιλον τόνδ’ ἀγωνίων
θεῶν. εἴη δ’ ἄνατον πρᾶγμα τοῦτ’ ἀστοξένων. μηδ’ ἐξ
ἀέλπτων κἀπρομηθήτων πόλει νεῖκος γένηται· τῶν γὰρ οὐ
δεῖται πόλις. ἴδοιτο δῆτ’ ἄνατον φυγὰν ἱκεσία Θέμις Διὸς
κλαρίου. σὺ δὲ παρ’ ὀψιγόνου μάθε γεραιόφρων· ποτιτρόπαιον
αἰδόμενος †οὖνπερ ἱεροδόκα† . . θεῶν λήματ’ ἀπ’ ἀνδρὸς
ἁγνοῦ. οὔτοι κάθησθε δωμάτων ἐφέστιοι ἐμῶν. τὸ κοινὸν δ’
εἰ μιαίνεται πόλις, ξυνῇ μελέσθω λαὸς ἐκπονεῖν ἄκη. ἐγὼ
δ’ ἂν οὐ κραίνοιμ’ ὑπόσχεσιν πάρος, ἀστοῖς δὲ πᾶσι τῶνδε
κοινώσας πέρι. σύ τοι πόλις, σὺ δὲ τὸ δάμιον. πρύτανις
ἄκριτος ὤν, κρατύνεις βωμόν, ἑστίαν χθονός, μονοψήφοισι
νεύμασιν σέθεν, μονοσκήπτροισι δ’ ἐν θρόνοις χρέος πᾶν
ἐπικραίνεις· ἄγος φυλάσσου. ἄγος μὲν εἴη τοῖς ἐμοῖς
παλιγκότοις, ὑμῖν δ’ ἀρήγειν οὐκ ἔχω βλάβης ἄτερ. οὐδ’
αὖ τόδ’ εὖφρον, τάσδ’ ἀτιμάσαι λιτάς. ἀμηχανῶ δὲ καὶ
φόβος μ’ ἔχει φρένας δρᾶσαί τε μὴ δρᾶσαί τε καὶ τύχην
ἑλεῖν. τὸν ὑψόθεν σκοπὸν ἐπισκόπει, φύλακα πολυπόνων
βροτῶν, οἳ τοῖς πέλας προσήμενοι δίκας οὐ τυγχάνουσιν
ἐννόμου. μένει τοι Ζηνὸς ἱκταίου κότος δυσπαραθέλκτους
παθόντος οἴκτοις. εἴ τοι κρατοῦσι παῖδες Αἰγύπτου σέθεν
νόμῳ πόλεως, φάσκοντες ἐγγύτατα γένους εἶναι, τίς ἂν
τοῖσδ’ ἀντιωθῆναι θέλοι; δεῖ τοί σε φεύγειν κατὰ νόμους τοὺς
οἴκοθεν, ὡς οὐκ ἔχουσιν κῦρος οὐδὲν ἀμφὶ σοῦ. μή τί ποτ’
οὖν γενοίμαν ὑποχείριος κράτεσιν ἀρσένων. ὕπαστρον δέ τοι
μῆχαρ ὁρίζομαι γάμου δύσφρονος φυγάν· ξύμμαχον δ’ ἑλόμενος
δίκαν κρῖνε σέβας τὸ πρὸς θεῶν. οὐκ εὔκριτον τὸ κρῖμα. μή
μ’ αἱροῦ κριτήν. εἶπον δὲ καὶ πρίν, οὐκ ἄνευ δήμου τάδε
πράξαιμ’ ἄν, οὐδέ περ κρατῶν, μὴ καί ποτε εἴπῃ λεώς, εἴ
πού τι μὴ τοῖον τύχοι, “ἐπήλυδας τιμῶν ἀπώλεσας πόλιν.”
ἀμφοτέρους ὁμαίμων τάδ’ ἐπισκοπεῖ Ζεὺς ἑτερορρεπής, νέμων
εἰκότως ἄδικα μὲν κακοῖς, ὅσια δ’ ἐννόμοις. τί τῶνδ’ ἐξ
ἴσου ῥεπομένων μεταλ‐ γεῖς τὸ δίκαιον ἔρξας; δεῖ τοι
βαθείας φροντίδος σωτηρίου, δίκην κολυμβητῆρος, ἐς βυθὸν
μολεῖν δεδορκὸς ὄμμα, μηδ’ ἄγαν ᾠνωμένον, ὅπως ἄνατα
ταῦτα πρῶτα μὲν πόλει, αὐτοῖσί θ’ ἡμῖν ἐκτελευτήσει καλῶς,
καὶ μήτε δῆρις ῥυσίων ἐφάψεται μήτ’ ἐν θεῶν ἕδραισιν ὧδ’
ἱδρυμένας ἐκδόντες ὑμᾶς τὸν πανώλεθρον θεὸν βαρὺν ξύνοικον
θησόμεσθ’ ἀλάστορα, ὃς οὐδ’ ἐν Ἅιδου τὸν θανόντ’
ἐλευθεροῖ. μῶν οὐ δοκεῖ δεῖν φροντίδος σωτηρίου; φρόντισον
καὶ γενοῦ πανδίκως εὐσεβὴς πρόξενος· τὰν φυγάδα μὴ προδῷς,
τὰν ἕκαθεν ἐκβολαῖς δυσθέοις ὀρμέναν· μηδ’ ἴδῃς μ’ ἐξ
ἑδρᾶν πολυθέων ῥυσια‐ σθεῖσαν, ὦ πᾶν κράτος ἔχων χθονός.
γνῶθι δ’ ὕβριν ἀνέρων καὶ φύλαξαι κότον. μή τι τλῇς τὰν
ἱκέτιν εἰσιδεῖν ἀπὸ βρετέων βίᾳ δίκας ἀγομέναν ἱππηδὸν
ἀμπύκων, πολυμίτων πέπλων τ’ ἐπιλαβὰς ἐμῶν. ἴσθι γάρ·
παισὶ τάδε καὶ δόμοις, ὁπότερ’ ἂν κτίσῃς, μένει ἄρ
ἐκτίνειν ὁμοιΐαν θέμιν. τάδε φράσαι δίκαια Διόθεν κράτη.
καὶ δὴ πέφρασμαι. δεῦρο δ’ ἐξοκέλλεται. ἢ τοῖσιν ἢ τοῖς
πόλεμον αἴρεσθαι μέγαν πᾶσ’ ἔστ’ ἀνάγκη, καὶ γεγόμφωται
σκάφος στρέβλαισι ναυτικαῖσιν ὡς προσηγμένον. ἄνευ δὲ λύπης
οὐδαμοῦ καταστροφή. καὶ χρημάτων μὲν ἐκ δόμων πορθουμένων,
†ἄτην γε μείζω καὶ μέγ’ ἐμπλήσας γόμου† γένοιτ’ ἂν ἄλλα
Κτησίου Διὸς χάριν· καὶ γλῶσσα τοξεύσασα μὴ τὰ καίρια,
γένοιτο μύθου μῦθος ἂν θελκτήριος [ἀλγεινὰ θυμοῦ κάρτα
κινητήρια]. ὅπως δ’ ὅμαιμον αἷμα μὴ γενήσεται, δεῖ κάρτα
θύειν καὶ πεσεῖν χρηστήρια θεοῖσι πολλοῖς πολλά, πημονῆς
ἄκη. ἦ κάρτα νείκους τοῦδ’ ἔσω παροίχομαι θέλω δ’ ἄιδρις
μᾶλλον ἢ σοφὸς κακῶν εἶναι. γένοιτο δ’ εὖ παρὰ γνώμην
ἐμήν. πολλῶν ἄκουσον τέρματ’ αἰδοίων λόγων. ἤκουσα, καὶ
λέγοις ἄν. οὔ με φεύξεται. ἔχω στρόφους ζώνας τε, συλλαβὰς
πέπλων τάχ’ ἂν γυναιξὶ ταῦτα συμπρεπῆ πέλοι. ἐκ τῶνδε
τοίνυν, ἴσθι, μηχανὴ καλή— λέξον τίν’ αὐδὴν τήνδε γηρυθεῖσ’
ἔσῃ. εἰ μή τι πιστὸν τῷδ’ ὑποστήσεις στόλῳ— τί σοι
περαίνει μηχανὴ συζωμάτων; νέοις πίναξι βρέτεα κοσμῆσαι τάδε.
αἰνιγματῶδες τοὔπος· ἀλλ’ ἁπλῶς φράσον. ἐκ τῶνδ’ ὅπως
τάχιστ’ ἀπάγξασθαι θεῶν. ἤκουσα μαστικτῆρα καρδίας λόγον.
ξυνῆκας· ὠμμάτωσα γὰρ σαφέστερον. καὶ πολλαχῇ γε δυσπάλαιστα
πράγματα, κακῶν δὲ πλῆθος ποταμὸς ὣς ἐπέρχεται· ἄτης δ’
ἄβυσσον πέλαγος οὐ μάλ’ εὔπορον τόδ’ ἐσβέβηκα, κοὐδαμοῦ
λιμὴν κακῶν. εἰ μὲν γὰρ ὑμῖν μὴ τόδ’ ἐκπράξω χρέος,
μίασμ’ ἔλεξας οὐχ ὑπερτοξεύσιμον. εἰ δ’ αὖθ’ ὁμαίμοις
παισὶν Αἰγύπτου σέθεν σταθεὶς πρὸ τειχέων διὰ μάχης ἥξω
τέλους, πῶς οὐχὶ τἀνάλωμα γίγνεται πικρόν, ἄνδρας γυναικῶν
οὕνεχ’ αἱμάξαι πέδον; ὅμως δ’ ἀνάγκη Ζηνὸς αἰδεῖσθαι
κότον ἱκτῆρος· ὕψιστος γὰρ ἐν βροτοῖς φόβος. σὺ μέν, πάτερ
γεραιὲ τῶνδε παρθένων, κλάδους τε τούτους αἶψ’ ἐν ἀγκάλαις
λαβὼν βωμοὺς ἐπ’ ἄλλους δαιμόνων ἐγχωρίων θές, ὡς ἴδωσι
τῆσδ’ ἀφίξεως τέκμαρ πάντες πολῖται, μηδ’ ἀπορριφθῇ ψόγος
ἐμοῦ· κατ’ ἀρχῆς γὰρ φιλαίτιος λεώς. καὶ γὰρ τάχ’ ἄν τις
οἰκτίσας ἰδὼν τάδε ὕβριν μὲν ἐχθήρειεν ἄρσενος στόλου,
ὑμῖν δ’ ἂν εἴη δῆμος εὐμενέστερος· τοῖς ἥσσοσιν γὰρ πᾶς
τις εὐνοίας φέρει. πολλῶν τάδ’ ἡμῖν ἐστιν ἠξιωμένα,
αἰδοῖον εὑρεθέντα πρόξενον λαβεῖν. ὀπάονας δὲ φράστοράς τ’
ἐγχωρίων ξύμπεμψον, ὡς ἂν τῶν πολισσούχων θεῶν βωμοὺς
προνάους καὶ †πολισσούχων ἕδρας εὕρωμεν, ἀσφάλεια δ’ ᾖ δῑ
ἄστεως στείχουσι· μορφῆς δ’ οὐχ ὁμόστολος φύσις. Νεῖλος γὰρ
οὐχ ὅμοιον Ἰνάχῳ γένος τρέφει. φύλαξαι μὴ θράσος τέκῃ
φόβον· καὶ δὴ φίλον τις ἔκταν’ ἀγνοίας ὕπο. στείχοιτ’ ἄν,
ἄνδρες· εὖ γὰρ ὁ ξένος λέγει. ἡγεῖσθε βωμοὺς ἀστικούς,
θεῶν ἕδρας· καὶ ξυμβολοῦσιν οὐ πολυστομεῖν χρεὼν ναύτην
ἄγοντας τόνδ’ ἐφέστιον θεῶν. τούτῳ μὲν εἶπας, καὶ
τεταγμένος κίοι· ἐγὼ δὲ πῶς δρῶ; ποῦ θράσος νέμεις ἐμοί;
κλάδους μὲν αὐτοῦ λεῖπε, σημεῖον πόνου. καὶ δή σφε λείπω
χειρὶ καὶ λόγοις σέθεν. λευρὸν κατ’ ἄλσος νῦν ἐπιστρέφου
τόδε. καὶ πῶς βέβηλον ἄλσος ἂν ῥύοιτό με; οὔτοι πτερωτῶν
ἁρπαγαῖς <σ’> ἐκδώσομεν. ἀλλ’ εἰ δρακόντων δυσφρόνων
ἐχθίοσιν; εὔφημον εἴη τοὔπος εὐφημουμένῃ. οὔτοι τι θαῦμα
δυσφορεῖν φόβῳ φρενός. ἀεί γ’ ἄναρκτόν ἐστι δεῖμ’
ἐξαίσιον. σὺ καὶ λέγων εὔφραινε καὶ πράσσων φρένα. ἀλλ’
οὔτι δαρὸν χρόνον ἐρημώσει πατήρ. ἐγὼ δὲ λαοὺς συγκαλῶν
ἐγχωρίους στείχω, τὸ κοινὸν ὡς ἂν εὐμενὲς τιθῶ· καὶ σὸν
διδάξω πατέρα ποῖα χρὴ λέγειν. πρὸς ταῦτα μίμνε καὶ θεοὺς
ἐγχωρίους λιταῖς παραιτοῦ τῶν σ’ ἔρως ἔχει τυχεῖν. ἐγὼ δὲ
ταῦτα πορσυνῶν ἐλεύσομαι. πειθὼ δ’ ἕποιτο καὶ τύχη
πρακτήριος. ἄναξ ἀνάκτων, μακάρων μακάρτατε καὶ τελέων
τελειότατον κράτος, ὄλβιε Ζεῦ, πιθοῦ τε καὶ γένει σῷ
ἄλευσον ἀνδρῶν ὕβριν εὖ στυγήσας. λίμνᾳ δ’ ἔμβαλε
πορφυροειδεῖ τὰν μελανόζυγ’ ἄταν. τὸ πρὸς γυναικῶν <δ’>
ἐπιδὼν παλαίφατον ἁμέτερον γένος φιλίας προγόνου γυναικὸς
νέωσον εὔφρον’ αἶνον, γενοῦ πολυμνάστωρ, ἔφαπτορ Ἰοῦς·
Δῖαί τοι γένος εὐχόμεθ’ εἶναι γᾶς ἀπὸ τᾶσδ’ ἄποικοι.
παλαιὸν, δ’ εἰς ἴχνος μετέσταν ματέρος ἀνθονόμους ἐπωπάς,
λειμῶνα βούχιλον, ἔνθεν Ἰὼ οἴστρῳ ἐρεθομένα φεύγει
ἁμαρτίνοος, πολλὰ βροτῶν διαμειβομένα φῦλα, διχῇ δ’
ἀντίπορον γαῖαν ἐν αἴσᾳ διατέμ‐ νουσα πόρον κυματίαν
ὁρίζει· ἰάπτει δ’ Ἀσίδος δῑ αἴας μηλοβότου Φρυγίας
διαμπάξ. περᾷ δὲ Τεύθραντος ἄστυ Μυσῶν, Λύδιά τε γύαλα,
καὶ δῑ ὀρῶν Κιλίκων Παμφύλων τε [γένη] διορνυμένα καί
ποταμοὺς ἀενάους καὶ βαθύπλουτον χθόνα καὶ τὰν Ἀφροδίτας
πολύπυρον αἶαν. ἱκνεῖται δὴ σινουμένα βέλει βουκόλου
πτερόεντος Δῖον πάμβοτον ἄλσος, λειμῶνα χιονόβοσκον, ὅντ’
ἐπέρχεται Τυφῶ μένος, ὕδωρ τε Νείλου νόσοις ἄθικτον,
μαινομένα πόνοις ἀτί‐ μοις ὀδύναις τε κεντροδα‐ λήτισι, θυιὰς
Ἥρας. βροτοὶ δ’, οἳ γᾶς τότ’ ἦσαν ἔννομοι χλωρῷ δείματι
θυμὸν πάλλοντ’ ὄψιν ἀήθη, βοτὸν ἐσορῶντες δυσχερὲς
μειξόμβροτον, τὰν μὲν βοός, τὰν δ’ αὖ γυναικός· τέρας δ’
ἐθάμβουν. καὶ τότε δὴ τίς ἦν ὁ θέλ‐ ξας πολύπλαγκτον
ἀθλίαν οἰστροδόνητον Ἰώ; δῑ αἰῶνος κρέων ἀπαύστου Ζεὺς...
Διὸς δ’ ἀπημάντῳ σθένει καὶ θείαις ἐπιπνοίαις παύεται,
δακρύων δ’ ἀπο‐ στάζει πένθιμον αἰδῶ. λαβοῦσα δ’ ἕρμα Δῖον
ἀψευδεῖ λόγῳ γείνατο παῖδ’ ἀμεμφῆ, δῑ αἰῶνος μακροῦ
πάνολβον· ἔνθεν πᾶσα βοᾷ χθών, “φυσιζόου γένος τόδε Ζηνός
ἐστιν ἀληθῶς· τίς γὰρ ἂν κατέπαυσεν Ἥ‐ ρας νόσους
ἐπιβούλους;” Διὸς τόδ’ ἔργον καὶ τόδ’ ἂν γένος λέγων ἐξ
Ἐπάφου κυρήσαις. τίν’ ἂν θεῶν ἐνδικωτέροισιν κεκλοίμαν
εὐλόγως ἐπ’ ἔργοις; <αὐτὸς ὁ> πατὴρ φυτουργὸς αὐτόχειρ
ἄναξ γένους παλαιόφρων μέγας τέκτων, τὸ πᾶν μῆχαρ οὔριος
Ζεύς. ὑπ’ ἀρχᾶς δ’ οὔ τινος θοάζων τὸ μεῖον κρεισσόνων
κρατύνει. οὔτινος ἄνωθεν ἡμένου σέβει κράτη. πάρεστι δ’
ἔργον ὡς ἔπος σπεῦσαί τι τῶν βούλιος φέρει φρήν. θαρσεῖτε
παῖδες. εὖ τὰ τῶν ἐγχωρίων· δήμου δέδοκται παντελῆ
ψηφίσματα. ὦ χαῖρε πρέσβυ, φίλτατ’ ἀγγέλλων ἐμοί ἔνισπε δ’
ἡμῖν ποῖ κεκύρωται τέλος, δήμου κρατοῦσα χεὶρ ὅπῃ
πληθύνεται. ἔδοξεν Ἀργείοισιν οὐ διχορρόπως, ἀλλ’ ὥστ’
ἀνηβῆσαί με γηραιᾷ φρενί· πανδημίᾳ γὰρ χερσὶ δεξιωνύμοις
ἔφριξεν αἰθὴρ τόνδε κραινόντων λόγον· ἡμᾶς μετοικεῖν τῆσδε
γῆς ἐλευθέρους κἀρρυσιάστους ξύν τ’ ἀσυλίᾳ βροτῶν· καὶ
μήτ’ ἐνοίκων μήτ’ ἐπηλύδων τινὰ ἄγειν· ἐὰν δὲ προστιθῇ
τὸ καρτερόν, τὸν μὴ βοηθήσαντα τῶνδε γαμόρων ἄτιμον εἶναι
ξὺν φυγῇ δημηλάτῳ. τοιάνδ’ ἔπειθεν ῥῆσιν ἀμφ’ ἡμῶν λέγων
ἄναξ Πελασγῶν, ἱκεσίου Ζηνὸς κότον μέγαν προφωνῶν μήποτ’
εἰσόπιν χρόνου πόλιν παχῦναι, ξενικὸν ἀστικόν θ’ ἅμα λέγων
διπλοῦν μίασμα πρὸ πόλεως φανὲν ἀμήχανον βόσκημα πημονῆς
πέλειν. τοιαῦτ’ ἀκούων χερσὶν Ἀργεῖος λεὼς ἔκραν’ ἄνευ
κλητῆρος ὡς εἶναι τάδε. δημηγόρους δ’ ἤκουσεν εὐπιθὴς
στροφὰς δῆμος Πελασγῶν· Ζεὺς δ’ ἐπέκρανεν τέλος ἄγε δή,
λέξωμεν ἐπ’ Ἀργείοις εὐχὰς ἀγαθάς, ἀγαθῶν ποινάς. Ζεὺς δ’
ἐφορεύοι ξένιος ξενίου στόματος τιμὰς ἐπ’ ἀληθείᾳ, τέρμον’
ἄμεμπτον προσαπαντᾶν. νῦν ὅτε καί, θεοὶ διογενεῖς, κλύοιτ’
εὐ‐ κταῖα γένει χεούσας· μήποτε πυρίφατον γᾶν Πελασγίαν
[πόλιν] τὸν ἄκορον βοᾶς, κτίσαι μάχλον Ἄπη, τὸν ἀρότοις
θερί‐ ζοντα βροτοὺς ἐν ἄλλοις, οὕνεκ’ ᾤκτισαν ἡμᾶς, ψῆφον
δ’ εὔφρον’ ἔθεντο, αἰδοῦνται δ’ ἱκέτας Διός, ποίμναν τάνδ’
ἀμέγαρτον· οὐδὲ μετ’ ἀρσένων ψῆφον ἔθεντ’ ἀτιμώ‐ σαντες
ἔριν γυναικῶν, Δῖον ἐπιδόμενοι πράκτορά [τε] σκοπὸν
δυσπολέμητον, ὃν [οὐ] τίς ἂν δόμος ἔχοι ἐπ’ ὀρόφων μιαί‐
νοντα; βαρὺς δ’ ἐφίζει. ἅζονται γὰρ ὁμαίμους Ζηνὸς ἵκτορας
ἁγνοῦ. τοιγάρτοι καθαροῖσι βω‐ μοῖς θεοὺς ἀρέσονται. τοιγὰρ
ὑποσκίων ἐκ στομάτων ποτά‐ σθω φιλότιμος εὐχά, μήποτε λοιμὸς
ἀνδρῶν τάνδε πόλιν κενώσαι· μηδ’ ἐπιχωρίοις <ἔρις> πτώμασιν
αἱματίσαι πέδον γᾶς. ἥβας δ’ ἄνθος ἄδρεπτον ἔστω, μηδ’
Ἀφροδίτας εὐνάτωρ βροτολοιγὸς Ἄ‐ ρης κέρσειεν ἄωτον. †καὶ
γεραροῖσι πρε‐ σβυτοδόκοι γεμόν‐ των† θυμέλαι φλεγόντων. τὼς
πόλις εὖ νέμοιτο Ζῆνα μέγαν σεβόντων, τὸν ξένιον δ’
ὑπερτάτως, ὃς πολιῷ νόμῳ αἶσαν ὀρθοῖ. τίκτεσθαι δ’
ἐφόρους γᾶς ἄλλους εὐχόμεθ’ ἀεί, Ἄρτεμιν δ’ Ἑκάταν γυναι‐
κῶν λόχους ἐφορεύειν. μηδέ τις ἀνδροκμὴς λοιγὸς ἐπελθέτω
τάνδε πόλιν δαΐζων, ἄχορον ἀκίθαριν δακρυογόνον Ἄρη βοάν
τ’ ἔνδημον ἐξοπλίζων. νούσων δ’ ἑσμὸς ἀπ’ ἀστῶν ἵζοι
κρατὸς ἀτερπής· εὐμενὴς δ’ ὁ Λύκειος ἔ‐ στω πάσᾳ νεολαίᾳ.
καρποτελῆ δέ τοι Ζεὺς ἐπικραινέτω φέρματι γᾶν πανώρῳ.
πρόνομα δὲ βότ’ ἀγροῖς πολύγονα τελέθοι· τὸ πᾶν τ’ ἐκ
δαιμόνων λάχοιεν. εὔφαμον δ’ ἐπὶ βωμοῖς μοῦσαν θείατ’
ἀοιδοί. ἁγνῶν τ’ ἐκ στομάτων φερέ‐ σθω φάμα φιλοφόρμιγξ.
φυλάσσοι τ’ ἀτρεμαῖα τιμὰς τὸ δάμιον, τὸ πτόλιν κρατύνει,
προμαθὶς εὐκοινόμητις ἀρχά. ξένοισί τ’ εὐξυμβόλους, πρὶν
ἐξοπλίζειν Ἄρη, δίκας ἄτερ πημάτων διδοῖεν. θεοὺς δ’, οἳ
γᾶν ἔχουσιν ἀεὶ τίοιεν ἐγχωρίοις πατρῴαις δαφνηφόροις
βουθύτοισι τιμαῖς. τὸ γὰρ τεκόντων σέβας τρίτον τόδ’ ἐν
θεσμίοις Δίκας γέγραπται μεγιστοτίμου. εὐχὰς μὲν αἰνῶ τάσδε
σώφρονας, φίλαι. ὑμεῖς δὲ μὴ τρέσητ’ ἀκούσασαι πατρὸς
ἀπροσδοκήτους τούσδε καὶ νέους λόγους. ἱκεταδόκου γὰρ τῆσδ’
ἀπὸ σκοπῆς ὁρῶ τὸ πλοῖον. εὔσημον γὰρ οὔ με λανθάνει·
στολμοί τε λαίφους καὶ παραρρύσεις νεώς, καὶ πρῷρα πρόσθεν
ὄμμασιν βλέπουσ’ ὁδόν, οἴακος εὐθυντῆρος ὑστάτου νεὼς
ἄγαν καλῶς κλύουσα, τοῖσιν οὐ φίλη. πρέπουσι δ’ ἄνδρες
νάιοι μελαγχίμοις γυίοισι λευκῶν ἐκ πεπλωμάτων ἰδεῖν, καὶ
τἄλλα πλοῖα πᾶσά θ’ ἡ ’πικουρία εὔπρεπτος· αὐτὴ δ’ ἡγεμὼν
ὑπὸ χθόνα στείλασα λαῖφος παγκρότως ἐρέσσεται. ἀλλ’ ἡσύχως
χρὴ καὶ σεσωφρονισμένως πρὸς πρᾶγμ’ ὁρώσας τῶνδε μὴ ἀμελεῖν
θεῶν. ἐγὼ δ’ ἀρωγοὺς ξυνδίκους θ’ ἥξω λαβών. ἴσως γὰρ ἂν
κῆρυξ τις ἢ πρέσβη μόλοι, ἄγειν θέλοντες ῥυσίων ἐφάπτορες.
ἀλλ’ οὐδὲν ἔσται τῶνδε· μὴ τρέσητέ νιν. ὅμως <δ’>
ἄμεινον, εἰ βραδύνοιμεν βοῇ, ἀλκῆς λαθέσθαι τῆσδε μηδαμῶς
ποτε. θάρσει· χρόνῳ τοι κυρίῳ τ’ ἐν ἡμέρᾳ θεοὺς ἀτίζων τις
βροτῶν δώσει δίκην. πάτερ, φοβοῦμαι, νῆες ὡς ὠκύπτεροι
ἥκουσι· μῆκος δ’ οὐδὲν ἐν μέσῳ χρόνου. περίφοβόν μ’ ἔχει
τάρβος ἐτητύμως πολυδρόμου φυγᾶς ὄφελος εἴ τί μοι.
παροίχομαι, πάτερ, δείματι. ἐπεὶ τελεία ψῆφος Ἀργείων,
τέκνα, θάρσει, μαχοῦνται περὶ σέθεν, σάφ’ οἶδ’ ἐγώ.
ἐξῶλές ἐστι μάργον Αἰγύπτου γένος μάχης τ’ ἄπληστον· καὶ
λέγω πρὸς εἰδότα. δοριπαγεῖς δ’ ἔχοντες κυανώπιδας νῆας
ἔπλευσαν ὧδ’ ἐπιτυχεῖ κότῳ πολεῖ μελαγχίμῳ σὺν στρατῷ.
πολλοὺς δέ γ’ εὑρήσουσιν ἐν μεσημβρίας θάλπει βραχίον’ εὖ
κατερρινημένους. μόνην δὲ μὴ πρόλειπε· λίσσομαι, πάτερ. γυνὴ
μονωθεῖσ’ οὐδέν· οὐκ ἔνεστ’ Ἄρης. οὐλόφρονες, δὲ καὶ
δολιομήτιδες δυσάγνοις φρεσίν, κόρακες ὥστε, βω‐ μῶν
ἀλέγοντες οὐδέν. καλῶς ἂν ἡμῖν ξυμφέροι ταῦτ’ ὦ τέκνα,
εἰ σοί τε καὶ θεοῖσιν ἐχθαιροίατο. οὐ μὴ τριαίνας τάσδε καὶ
θεῶν σέβη δείσαντες ἡμῶν χεῖρ’ ἀπόσχωνται, πάτερ. περίφρονες
δ’ ἄγαν ἀνιέρῳ μένει μεμαργωμένοι κυνοθρασεῖς, θεῶν οὐδὲν
ἐπαΐοντες. ἀλλ’ ἔστι φήμη τοὺς λύκους κρείσσους κυνῶν
εἶναι· βύβλου δὲ καρπὸς οὐ κρατεῖ στάχυν. ὡς καὶ ματαίων
ἀνοσίων τε κνωδάλων ἔχοντας ὀργάς, χρὴ φυλάσσεσθαι τάχος.
οὔτοι ταχεῖα ναυτικοῦ στρατοῦ στολή, οὐδ’ ὅρμος, οὗ δεῖ
πεισμάτων σωτήρια ἐς γῆν ἐνεγκεῖν, οὐδ’ ἐν ἀγκυρουχίαις
θαρσοῦσι ναῶν ποιμένες παραυτίκα, ἄλλως τε καὶ μολόντες
ἀλίμενον χθόνα ἐς νύκτ’ ἀποστείχοντος ἡλίου. φιλεῖ ὠδῖνα
τίκτειν νὺξ κυβερνήτῃ σοφῷ. οὕτω γένοιτ’ ἂν οὐδ’ ἂν
ἔκβασις στρατοῦ καλή, πρὶν ὅρμῳ ναῦν θρασυνθῆναι. σὺ δὲ
φρόνει μὲν ὡς ταρβοῦσα μὴ ἀμελεῖν θεῶν· πράξας ἀρωγήν·
ἄγγελον δ’ οὐ μέμψεται πόλις γέρονθ’, ἡβῶντα δ’ εὐγλώσσῳ
φρενί. ἰὼ γᾶ βοῦνι, πάνδικον σέβας, τί πεισόμεσθα; ποῖ
φύγωμεν Ἀπίας χθονός, κελαινὸν εἴ τι κεῦθός ἐστί που;
μέλας γενοίμαν καπνὸς νέφεσσι γειτονῶν Διός· τὸ πᾶν δ’
ἄφαντος ἀμπετὴς ἀιδνὸς ὡς κόνις ἄτερθε πτερύγων ὀλοίμαν.
ἄφυκτον δ’ οὐκέτ’ ἂν πέλοι κακόν· κελαινόχρως δὲ πάλλεταί
μου καρδία. πατρὸς σκοπαὶ δέ μ’ εἷλον· οἴχομαι φόβῳ.
θέλοιμι δ’ ἂν μορσίμου βρόχου τυχεῖν ἐν ἀρτάναις, πρὶν
ἄνδρ’ ἀπευκτὸν τῷδε χριμφθῆναι χροΐ. πρόπαρ θανούσας <δ’>
Ἀίδας ἀνάσσοι. πόθεν δέ μοι γένοιτ’ ἂν αἰθέρος θρόνος,
πρὸς ὃν νέφη μυδηλὰ γίγνεται χιών, ἢ λισσὰς αἰγίλιψ
ἀπρός‐ δεικτος οἰόφρων κρεμὰς γυπιὰς πέτρα, βαθὺ πτῶμα
μαρτυροῦσά μοι, πρὶν δαΐκτορος βίᾳ καρδίας γάμου κυρῆσαι;
κυσὶν δ’ ἔπειθ’ ἕλωρα κἀπιχωρίοις ὄρνισι δεῖπνον οὐκ
ἀναίνομαι πέλειν· τὸ γὰρ θανεῖν ἐλευθεροῦ‐ ται φιλαιάκτων
κακῶν. [ἐλθέτω] ἐλθέτω μόρος, πρὸ κοί‐ τας γαμηλίου τυχών.
ἀμφυγᾶς τίν’ ἔτι πόρον τέμνω γάμου λυτῆρα; ἴυζε δ’ ὀμφὰν
οὐρανίαν <μέλεα> μέλη λιτανὰ θεοῖς· τέλεα δέ πως πελόμενά
μοι λύσιμά τ’ ἄχιμά τ’ ἔπιδε, πάτερ, βίαια μὴ φαιδρῶς
ὁρῶν ὄμμασιν ἐνδίκοις. σεβίζου δ’ ἱκέτας σέθεν, γαιάοχε
παγκρατὲς Ζεῦ. γένος γὰρ Αἰγύπτειον ὕβριν δύσφορον
ἀρσενογενὲς μετά με δρόμοισι διόμενοι φυγάδα μάταισι
πολυθρόοις βίαια δίζηνται λαβεῖν. σὸν δ’ ἐπίπαν ζυγὸν
ταλάντου. τί δ’ ἄνευ σέθεν θνατοῖσι τέλειόν ἐστιν; ό ό ό,
ά ά ά· ὅδε μάρπτις νάιος γάιος. τῶν πρό, μάρπτι, κάμνοις·
†ἰόφ .. ὀμ .. αὖθι κάκκας νυ δυϊαν βοᾶν ἀμφαίνω.† ὁρῶ
τάδε φροίμια †πράξαν πόνων βιαίων ἐμῶν. ἠὲ ἠέ. βαῖνε
φυγᾷ πρὸς ἀλκάν· †βλοσυρόφρονα χλιδᾷ δύσφορα ναῒ κἀν γᾷ.
γαϊάναξ προτάσσου.† σοῦσθε σοῦσθ’ ἐπὶ βᾶ‐ ριν ὅπως ποδῶν
<ἔχετε> †οὐκοῦν οὐκοῦν† τιλμοὶ τιλμοὶ καὶ στιγμοί,
πολυαίμων φόνιος ἀποκοπὰ κρατός. σοῦσθε σοῦσθ’† ὀλύμεναι
ὀλόμεν’ ἐπαμίδα. εἴθ’ ἀνὰ πολύρυτον ἁλμήεντα πόρον
δεσποσίῳ ξὺν ὕβρει, γομφοδέτῳ τε δόρει διώλου. †αἵμονες ὡς
ἐπάμιδα ησυδουπιάπιτα† †κελεύω βοᾶν μεθέσθαι ἴχαρ φρενί τ’
ἄταν.† ἰοὺ ἰού. λεῖφ’ ἕδρανα, κί’ ἐς δόρυ. ἀτίετον
ἄπολιν οὐ σέβω. μήποτε πάλιν ἴδοιμ’ ἀλφεσίβοιον ὕδωρ,
ἔνθεν ἀεξόμενον ζώφυτον αἷμα βροτοῖσι θάλλει. ἔγγαιος ἐγὼ
βαθυχαῖος †βαθρείας βαθρείας, γέρον.† σὺ δ’ ἐν ναῒ ναῒ
βάσῃ τάχα θέλεος ἀθέλεος, βίᾳ βίᾳ τε πολλᾷ φροῦδα.
†βάτεαι βαθυμιτροκακὰ παθῶν† [ὀλόμεναι παλάμαις]. αἰαῖ αἰαῖ.
αἲ γὰρ δυσπαλάμως ὄλοιο δῑ ἁλίρρυτον ἄλσος, κατὰ
Σαρπηδόνιον χῶμα πολύψαμμον ἀλαθεὶς Εὐρεΐαισιν αὔραις.
ἴυζε καὶ λάκαζε καὶ κάλει θεούς. Αἰγυπτίαν γὰρ βᾶριν οὐχ
ὑπερθορῇ. [ἴυζε καὶ] βόα, χέον πικρότερον οἰζύος νόμον.
οἰοῖ οἰοῖ, λύμας, ᾇ σὺ πρὸ γᾶς ὑλάσκων περί, χάμψα,
βρυάζεις· ὃς ἐπωπᾷ σ’, ὁ μέγας Νεῖλος, ὑβρίζοντά σ’
ἀποτρέ‐ ψειεν ἄιστον ὕβριν. βαίνειν κελεύω βᾶριν εἰς
ἀμφίστροφον ὅσον τάχιστα· μηδέ τις σχολαζέτω. ὁλκὴ γὰρ
οὔτοι πλόκαμον οὐδάμ’ ἅζεται. οἰοῖ, πάτερ, βρέτεος ἄρος
ἀτᾷ μ’·· ἅλαδ’ ἄγει ἄραχνος ὡς βάδην. ὄναρ ὄναρ μέλαν,
ὀτοτοτοτοῖ, μᾶ Γᾶ μᾶ Γᾶ, βοὰν φοβερὸν ἀπότρεπε, ὦ πᾶ,
Γᾶς παῖ, Ζεῦ. οὔτοι φοβοῦμαι δαίμονας τοὺς ἐνθάδε· οὐ γάρ
μ’ ἔθρεψαν, οὐδ’ ἐγήρασαν τροφῇ. μαιμᾷ πέλας δίπους ὄφις·
ἔχιδνα δ’ ὥς μέ τις πόδα δακοῦσ’ ἔχει. ὀτοτοτοτοῖ, μᾶ Γᾶ
μᾶ Γᾶ βοὰν φοβερὸν ἀπότρεπε, ὦ πᾶ, Γᾶς παῖ, Ζεῦ. εἰ μή
τις ἐς ναῦν εἶσιν αἰνέσας τάδε, λακὶς χιτῶνος ἔργον οὐ
κατοικτιεῖ. διωλόμεσθ’· ἄσεπτ’, ἄναξ, πάσχομεν— πολλοὺς
ἄνακτας, παῖδας Αἰγύπτου τάχα ὄψεσθε· θαρσεῖτ’, οὐκ ἐρεῖτ’
ἀναρχίαν. ἰὼ πόλεως ἀγοὶ πρόμοι, δάμναμαι. ἕλξειν ἔοιχ’
ὑμᾶς ἀποσπάσας κόμης, ἐπεὶ οὐκ ἀκούετ’ ὀξὺ τῶν ἐμῶν
λόγων. οὗτος, τί ποιεῖς; ἐκ ποίου φρονήματος ἀνδρῶν
Πελασγῶν τήνδ’ ἀτιμάζεις χθόνα; ἀλλ’ ἦ γυναικῶν ἐς πόλιν
δοκεῖς μολεῖν; κάρβανος ὢν δ’ Ἕλλησιν ἐγχλίεις ἄγαν· καὶ
πόλλ’ ἁμαρτὼν οὐδὲν ὤρθωσας φρενί. τί δ’ ἠμπλάκηται τῶνδ’
ἐμοὶ δίκης ἄτερ; ξένος μὲν εἶναι πρῶτον οὐκ ἐπίστασαι.
πῶς δ’ οὐχί; τἄμ’ ὀλωλόθ’ εὑρίσκων ἄγω. ποίοισιν εἰπὼν
προξένοις ἐγχωρίοις; Ἑρμῇ μεγίστῳ προξένῳ μαστηρίῳ.
θεοῖσιν εἰπὼν τοὺς θεοὺς οὐδὲν σέβῃ. τοὺς ἀμφὶ Νεῖλον
δαίμονας σεβίζομαι. οἱ δ’ ἐνθάδ’ οὐδέν, ὡς ἐγὼ σέθεν κλύω;
ἄγοιμ’ ἄν, εἴ τις τάσδε μὴ ’ξαιρήσεται. κλάοις ἄν, εἰ
ψαύσειας, οὐ μάλ’ ἐς μακράν. ἤκουσα τοὔπος <δ’> οὐδαμῶς
φιλόξενον. οὐ γὰρ ξενοῦμαι τοὺς θεῶν συλήτορας. λέγοιμ’ ἂν
ἐλθὼν παισὶν Αἰγύπτου τάδε. ἀβουκόλητον τοῦτ’ ἐμῷ,
φρονήματι. ἀλλ’ ὡς ἂν εἰδὼς ἐννέπω σαφέστερον,— καὶ γὰρ
πρέπει κήρυκ’ ἀπαγγέλλειν τορῶς ἕκαστα,—πῶς φῶ, πρὸς τίνος
τ’ ἀφαιρεθεὶς ἥκειν γυναικῶν αὐτανέψιον στόλον; οὔτοι
δικάζει ταῦτα μαρτύρων ὕπο Ἄρης· τὸ νεῖκος δ’ οὐκ ἐν
ἀργύρου λαβῇ ἔλυσεν· ἀλλὰ πολλὰ γίγνεται πάρος πεσήματ’
ἀνδρῶν κἀπολακτισμοὶ βίου. τί σοι λέγειν χρὴ τοὔνομ’; ἐν
χρόνῳ μαθὼν εἴσῃ σύ τ’ αὐτὸς χοἰ ξυνέμποροι σέθεν. ταύτας
δ’ ἑκούσας μὲν κατ’ εὔνοιαν φρενῶν ἄγοις ἄν, εἴπερ
εὐσεβὴς πίθοι λόγος. τοία δὲ δημόπρακτος ἐκ πόλεως μία
ψῆφος κέκρανται, μήποτ’ ἐκδοῦναι βίᾳ στόλον γυναικῶν· τῶνδ’
ἐφήλωται τορῶς γόμφος διαμπάξ, ὡς μένειν ἀραρότως. ταῦτ’ οὐ
πίναξίν ἐστιν ἐγγεγραμμένα οὐδ’ ἐν πτυχαῖς βίβλων
κατεσφραγισμένα, σαφῆ δ’ ἀκούεις ἐξ ἐλευθεροστόμου γλώσσης.
κομίζου δ’ ὡς τάχιστ’ ἐξ ὀμμάτων. ἔοιγμεν ἤδη πόλεμον
ἀρεῖσθαι νέον. εἴη δὲ νίκη καὶ κράτη τοῖς ἄρσεσιν. ἀλλ’
ἄρσενάς τοι τῆσδε γῆς οἰκήτορας εὑρήσετ’ οὐ πίνοντας ἐκ
κριθῶν μέθυ. ὑμεῖς δὲ πᾶσαι σὺν φίλαις ὀπάοσι θράσος
λαβοῦσαι στείχετ’ εὐερκῆ πόλιν, πύργων βαθείᾳ μηχανῇ
κεκλῃμένην. καὶ δώματ’ ἐστὶ πολλὰ μὲν τὰ δήμια, δεδωμάτωμαι
δ’ οὐδ’ ἐγὼ σμικρᾷ χερί. ἔνθ’ ὑμίν ἐστιν εὐτύκους ναίειν
δόμους πολλῶν μετ’ ἄλλων· εἰ δέ τις μείζων χάρις, πάρεστιν
οἰκεῖν καὶ μονορρύθμους δόμους. τούτων τὰ λῷστα καὶ τὰ
θυμηδέστατα πάρεστι, λωτίσασθε. προστάτης δ’ ἐγὼ ἀστοί τε
πάντες, ὧνπερ ἥδε κραίνεται ψῆφος. τί τῶνδε κυριωτέρους
μένεις; ἀλλ’ ἀντ’ ἀγαθῶν ἀγαθοῖσι βρύοις, δῖε Πελασγῶν.
πέμψον δὲ πρόφρων δεῦρ’ ἡμέτερον πατέρ’ εὐθαρσῆ Δαναόν,
πρόνοον καὶ βούλαρχον. τοῦ γὰρ προτέρα μῆτις, ὅπου χρὴ
δώματα ναίειν καὶ τόπος εὔφρων. πᾶς τις ἐπειπεῖν ψόγον
ἀλλοθρόοις εὔτυκος· εἴη δὲ τὰ λῷστα. σύν τ’ εὐκλείᾳ καὶ
ἀμηνίτῳ βάξει λαῶν ἐγχώρων τάσσεσθε, φίλαι δμωίδες, οὕτως
ὡς ἐφ’ ἑκάστῃ διεκλήρωσεν Δαναὸς θεραποντίδα φερνήν. ὦ
παῖδες, Ἀργείοισιν εὔχεσθαι χρεών, θύειν τε λείβειν θ’, ὡς
θεοῖς, Ὀλυμπίοις, σπονδάς, ἐπεὶ σωτῆρες οὐ διχορρόπως. καί
μου τὰ μὲν πραχθέντα πρὸς τοὺς ἐγγενεῖς φίλους πικρῶς
ἤκουσαν αὐτανεψίοις· ἐμοὶ δ’ ὀπαδοὺς τούσδε καὶ δορυσσόους
ἔταξαν, ὡς ἔχοιμι τίμιον γέρας, καὶ μὴ ’ξ ἀέλπτων
δορικανεῖ μόρῳ θανὼν λάθοιμι, χώρᾳ δ’ ἄχθος ἀείζων πέλοι.
τοιῶνδε τυγχάνοντας ἐκ πρυμνῆς φρενὸς χάριν σέβεσθαι
τιμιωτέραν χρεών. καὶ ταῦθ’ ἅμ’ ἐγγράψασθε πρὸς γεγραμμένοις
πολλοῖσιν ἄλλοις σωφρονίσμασιν πατρός, ἀγνῶθ’ ὅμιλον
ἐξελέγχεσθαι χρόνῳ. πᾶς δ’ ἐν μετοίκῳ γλῶσσαν εὔτυκον
φέρει κακήν, τό τ’ εἰπεῖν εὐπετὲς μύσαγμά πως. ὑμᾶς δ’
ἐπαινῶ μὴ καταισχύνειν ἐμέ, ὥραν ἐχούσας τήνδ’
ἐπίστρεπτον βροτοῖς. τέρειν’ ὀπώρα δ’ εὐφύλακτος οὐδαμῶς·
θῆρες δὲ κηραίνουσι καὶ βροτοί, τί μήν; καὶ κνώδαλα
πτεροῦντα καὶ πεδοστιβῆ. †καρπώματα στάζοντα κηρύσσει Κύπρις
καλωρα κωλύουσαν θωσμένειν ἐρῶ,† καὶ παρθένων χλιδαῖσιν
εὐμόρφοις ἔπι πᾶς τις παρελθὼν ὄμματος θελκτήριον τόξευμ’
ἔπεμψεν, ἱμέρου νικώμενος. πρὸς ταῦτα μὴ πάθωμεν ὧν πολὺς
πόνος πολὺς δὲ πόντος οὕνεκ’ ἠρόθη δορί, μηδ’ αἶσχος
ἡμῖν, ἡδονὴν δ’ ἐχθροῖς ἐμοῖς πράξωμεν. οἴκησις δὲ καὶ
διπλῆ πάρα τὴν μὲν Πελασγός, τὴν δὲ καὶ πόλις διδοῖ,
οἰκεῖν λάτρων ἄτερθεν· εὐπετῆ τάδε. μόνον φύλαξαι τάσδ’
ἐπιστολὰς πατρός, τὸ σωφρονεῖν τιμῶσα τοῦ βίου πλέον. τἄλλ’
εὐτυχοῖμεν πρὸς θεῶν Ὀλυμπίων. ἐμῆς δ’ ὀπώρας οὕνεκ’ εὖ
θάρσει, πάτερ. εἰ γάρ τι μὴ θεοῖς βεβούλευται νέον, ἴχνος
τὸ πρόσθεν οὐ διαστρέψω φρενός. ἴτε μὰν ἀστυάνακτας μάκαρας
θεοὺς γανάοντες πολιούχους τε καὶ οἳ χεῦμ’ Ἐρασίνου
περιναίουσιν παλαιόν. ὑποδέξασθε <δ’> ὀπαδοὶ μέλος· αἶνος δὲ
πόλιν τήνδε Πελασγῶν ἐχέτω, μηδ’ ἔτι Νείλου προχοὰς σέβωμεν
ὕμνοις. ποταμοὺς δ’ οἳ διὰ χώρας θελεμὸν πῶμα χέουσιν
πολύτεκνοι, λιπαροῖς χεύμασι γαίας τόδε μειλίσσοντες οὖδας.
ἐπίδοι δ’ Ἄρτεμις ἁγνὰ στόλον οἰκτιζομένα, μηδ’ ὑπ’
ἀνάγκας γάμος ἔλθοι Κυθερείας· στυγίων πέλοι τόδ’ ἆθλον.
Κύπριδος <δ’> οὐκ ἀμελεῖ θεσμὸς ὅδ’ εὔφρων δύναται γὰρ
Διὸς ἄγχιστα σὺν Ἥρᾳ. τίεται δ’ αἰολόμητις θεὸς ἔργοις
ἐπὶ σεμνοῖς. μετάκοινοι δὲ φίλᾷ ματρὶ πάρεισιν Πόθος <ᾇ>
τ’ οὐδὲν ἄπαρνον τελέθει θέλκτορι Πειθοῖ. δέδοται δ’
Ἁρμονίᾳ μοῖρ’ Ἀφροδίτας ψεδυρᾷ τρίβῳ τ’ Ἐρώτων.
φυγάδεσσιν δ’ ἐπιπνοίας κακά τ’ ἄλγη πολέμους θ’ αἱματόεντας
προφοβοῦμαι. τί ποτ’ εὔπλοιαν ἔπραξαν ταχυπόμποισι διωγμοῖς;
ὅ τί τοι μόρσιμόν ἐστιν, τὸ γένοιτ’ ἄν. Διὸς οὐ παρβατός
ἐστιν μεγάλα φρὴν ἀπέρατος· μετὰ πολλῶν δὲ γάμων ἅδε
τελευτὰ προτερᾶν πέλοι γυναικῶν. ὁ μέγας Ζεὺς ἀπαλέξαι γάμον
Αἰγυπτογενῆ μοι. τὸ μὲν ἂν βέλτατον εἴη· σὺ δὲ θέλγοις
ἂν ἄθελκτον. σὺ δέ γ’ οὐκ οἶσθα τὸ μέλλον. τί δὲ μέλλω
φρένα Δίαν καθορᾶν, ὄψιν ἄβυσσον; μέτριον νῦν ἔπος εὔχου·
τίνα καιρόν με διδάσκεις; τὰ θεῶν μηδὲν ἀγάζειν. Ζεὺς ἄναξ
ἀποστεροί‐ η γάμον δυσάνορα δάιον, ὅσπερ Ἰὼ πημονᾶς
ἐλύσατ’ εὖ χειρὶ παιωνίᾳ κατασχεθών, εὐμενῆ βίαν κτίσας.
καὶ κράτος νέμοι γυναι‐ ξίν· τὸ βέλτερον κακοῦ καὶ τὸ
δίμοιρον αἰνῶ, καὶ δίκᾳ δίκας ἕπε‐ σθαι, ξὺν εὐχαῖς
ἐμαῖς, λυτηρίοις μαχαναῖς θεοῦ πάρα.