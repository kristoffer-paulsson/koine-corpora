<Ἑρμῆ χθόνιε, πατρῷ’ ἐποπτεύων κράτη, σωτὴρ γενοῦ μοι
ξύμμαχός τ’ αἰτουμένῳ· ἥκω γὰρ ἐς γῆν τήνδε καὶ
κατέρχομαι. τύμβου δ’ ἐπ’ ὄχθῳ τῷδε κηρύσσω πατρὶ κλύειν,
ἀκοῦσαι . . . . . . πλόκαμον Ἰνάχῳ θρεπτήριον. τὸν δεύτερον
δὲ τόνδε πενθητήριον οὐ γὰρ παρὼν ᾤμωξα σόν, πάτερ, μόρον
οὐδ’ ἐξέτεινα χεῖρ’ ἐπ’ ἐκφορᾷ νεκροῦ.> τί χρῆμα λεύσσω;
τίς ποθ’ ἥδ’ ὁμήγυρις στείχει γυναικῶν φάρεσιν μελαγχίμοις
πρέπουσα; ποίᾳ ξυμφορᾷ προσεικάσω; πότερα δόμοισι πῆμα
προσκυρεῖ νέον; ἢ πατρὶ τὠμῷ τάσδ’ ἐπεικάσας τύχω χοὰς
φερούσας νερτέροις μειλίγματα; οὐδέν ποτ’ ἄλλο· καὶ γὰρ
Ἠλέκτραν δοκῶ στείχειν ἀδελφὴν τὴν ἐμὴν πένθει λυγρῷ
πρέπουσαν. ὦ Ζεῦ, δός με τείσασθαι μόρον πατρός, γενοῦ δὲ
σύμμαχος θέλων ἐμοί. Πυλάδη, σταθῶμεν ἐκποδών, ὡς ἂν σαφῶς
μάθω γυναικῶν ἥτις ἥδε προστροπή. ἰαλτὸς ἐκ δόμων ἔβαν
χοὰς προπομπὸς ὀξύχειρι σὺν κτύπῳ. πρέπει παρηὶς φοινίοις
ἀμυγμοῖς ὄνυχος ἄλοκι νεοτόμῳ· δῑ αἰῶνος δ’ ἰυγμοῖσι
βόσκεται κέαρ. λινοφθόροι δ’ ὑφασμάτων λακίδες ἔφλαδον ὑπ’
ἄλγεσιν, προστέρνῳ στολμῷ πέπλων ἀγελάστοις ξυμφοραῖς
πεπληγμένων. τορὸς δὲ Φοῖβος ὀρθόθριξ δόμων ὀνειρόμαντις, ἐξ
ὕπνου κότον πνέων, ἀωρόνυκτον ἀμβόαμα μυχόθεν ἔλακε περὶ
φόβῳ, γυναικείοισιν ἐν δώμασιν βαρὺς πίτνων. κριταί <τε>
τῶνδ’ ὀνειράτων θεόθεν ἔλακον ὑπέγγυοι μέμφεσθαι τοὺς γᾶς
νέρθεν περιθύμως τοῖς κτανοῦσί τ’ ἐγκοτεῖν. τοιάνδε χάριν
ἀχάριτον ἀπότροπον κακῶν, ἰὼ γαῖα μαῖα, μωμένα μ’ ἰάλλει
δύσθεος γυνά. φοβοῦ‐ μαι δ’ ἔπος τόδ’ ἐκβαλεῖν. τί γὰρ
λύτρον πεσόντος αἵματος πέδοι; ἰὼ πάνοιζυς ἑστία, ἰὼ
κατασκαφαὶ δόμων. ἀνήλιοι βροτοστυγεῖς δνόφοι καλύπτουσι
δόμους δεσποτῶν θανάτοισι. σέβας δ’ ἄμαχον ἀδάματον ἀπόλεμον
τὸ πρὶν δῑ ὤτων φρενός τε δαμίας περαῖνον νῦν ἀφίσταται.
φοβεῖ‐ ται δέ τις. τὸ δ’ εὐτυχεῖν, τόδ’ ἐν βροτοῖς θεός τε
καὶ θεοῦ πλέον. ῥοπὴ δ’ ἐπισκοπεῖ δίκας ταχεῖα τοὺς μὲν ἐν
φάει, τὰ δ’ ἐν μεταιχμίῳ σκότου μένει χρονίζοντας ἄχη
[βρύει], τοὺς δ’ ἄκραντος ἔχει νύξ. δῑ αἵματ’ ἐκποθένθ’
ὑπὸ χθονὸς τροφοῦ τίτας φόνος πέπηγεν οὐ διαρρύδαν. διαλγὴς
<δ’ > ἄτα διαφέρει τὸν αἴτιον παναρκέτας νόσου βρύειν.
θιγόντι δ’ οὔτι νυμφικῶν ἑδωλίων ἄκος, πόροι τε πάντες ἐκ
μιᾶς ὁδοῦ <προ>βαίνοντες τὸν χερομυσῆ φόνον καθαίροντες
ἴθυσαν μάταν. ἐμοὶ δ’ —ἀνάγκαν γὰρ ἀμφίπτολιν θεοὶ
προσήνεγκαν· (ἐκ γὰρ οἴκων πατρῴων δούλιόν <μ’> ἐσᾶγον
αἶσαν)— δίκαια καὶ μὴ δίκαια ἀρχὰς πρέπον βίᾳ φρενῶν
αἰνέσαι πικρὸν στύγος κρατούσῃ. δακρύω δ’ ὑφ’ εἱμάτων
ματαίοισι δεσποτᾶν τύχαις, κρυφαίοις πένθεσιν παχνουμένη. δμωαὶ
γυναῖκες, δωμάτων εὐθήμονες, ἐπεὶ πάρεστε τῆσδε προστροπῆς
ἐμοὶ πομποί, γένεσθε τῶνδε σύμβουλοι πέρι· τί φῶ χέουσα
τάσδε κηδείους χοάς; πῶς εὔφρον’ εἴπω, πῶς κατεύξομαι
πατρί; πότερα λέγουσα παρὰ φίλης φίλῳ φέρειν γυναικὸς
ἀνδρί, τῆς ἐμῆς μητρὸς πάρα; τῶνδ’ οὐ πάρεστι θάρσος, οὐδ’
ἔχω τί φῶ, χέουσα τόνδε πέλανον ἐν τύμβῳ πατρός. ἢ τοῦτο
φάσκω τοὔπος, ὡς νόμος βροτοῖς, ἔσθλ’ ἀντιδοῦναι τοῖσι
πέμπουσιν τάδε στέφη, δόσιν γε τῶν κακῶν ἐπαξίαν; ἢ σῖγ’
ἀτίμως, ὥσπερ οὖν ἀπώλετο πατήρ, τάδ’ ἐκχέασα, γάποτον
χύσιν, στείχω καθάρμαθ’ ὥς τις ἐκπέμψας πάλιν δικοῦσα τεῦχος
ἀστρόφοισιν ὄμμασιν; τῆσδ’ ἐστὲ βουλῆς, ὦ φίλαι,
μεταίτιαι· κοινὸν γὰρ ἔχθος ἐν δόμοις νομίζομεν. μὴ κεύθετ’
ἔνδον καρδίας φόβῳ τινός. τὸ μόρσιμον γὰρ τόν τ’ ἐλεύθερον
μένει καὶ τὸν πρὸς ἄλλης δεσποτούμενον χερός. λέγοις ἄν,
εἴ τι τῶνδ’ ἔχοις ὑπέρτερον. αἰδουμένη σοι βωμὸν ὡς τύμβον
πατρὸς λέξω, κελεύεις γάρ, τὸν ἐκ φρενὸς λόγον. λέγοις ἄν,
ὥσπερ ᾐδέσω τάφον πατρός. φθέγγου χέουσα κεδνὰ τοῖσιν
εὔφροσιν. τίνας δὲ τούτους τῶν φίλων προσεννέπω; πρῶτον μὲν
αὑτὴν χὤστις Αἴγισθον στυγεῖ. ἐμοί τε καὶ σοί τἄρ’
ἐπεύξομαι τάδε; αὐτὴ σὺ ταῦτα μανθάνουσ’ ἤδη φράσαι. τίν’
οὖν ἔτ’ ἄλλον τῇδε προστιθῶ στάσει; μέμνησ’ Ὀρέστου, κεἰ
θυραῖός ἐσθ’ ὅμως. εὖ τοῦτο, κἀφρένωσας οὐχ ἥκιστά με.
τοῖς αἰτίοις νῦν τοῦ φόνου μεμνημένη— τί φῶ; δίδασκ’
ἄπειρον ἐξηγουμένη. ἐλθεῖν τιν’ αὐτοῖς δαίμον’ ἢ βροτῶν
τινα— πότερα δικαστὴν ἢ δικηφόρον λέγεις; ἅπλῶς τι φράζουσ’,
ὅστις ἀνταποκτενεῖ. καὶ ταῦτά μοὐστὶν εὐσεβῆ θεῶν πάρα;
πῶς δ’ οὐ τὸν ἐχθρὸν ἀνταμείβεσθαι κακοῖς; κῆρυξ μέγιστε
τῶν ἄνω τε καὶ κάτω, <ἄρηξον,> Ἑρμῆ χθόνιε, κηρύξας ἐμοὶ
τοὺς γῆς ἔνερθε δαίμονας κλύειν ἐμὰς εὐχάς, πατρῴων
δωμάτων ἐπισκόπους, καὶ Γαῖαν αὐτήν, ἣ τὰ πάντα τίκτεται,
θρέψασά τ’ αὖθις τῶνδε κῦμα λαμβάνει· κἀγὼ χέουσα τάσδε
χέρνιβας βροτοῖς λέγω καλοῦσα πατέρ’, “ἐποίκτιρόν τ’ ἐμὲ
φίλον τ’ Ὀρέστην· πῶς ἀνάξομεν δόμοις; πεπραμένοι γὰρ νῦν
γέ πως ἀλώμεθα πρὸς τῆς τεκούσης, ἄνδρα δ’ ἀντηλλάξατο
Αἴγισθον, ὅσπερ σοῦ φόνου μεταίτιος. κἀγὼ μὲν ἀντίδουλος·
ἐκ δὲ χρημάτων φεύγων Ὀρέστης ἐστίν, οἱ δ’ ὑπερκόπως ἐν
τοῖσι σοῖς πόνοισι χλίουσιν μέγα. ἐλθεῖν δ’ Ὀρέστην δεῦρο
σὺν τύχῃ τινὶ κατεύχομαί σοι, καὶ σὺ κλῦθί μου, πάτερ·
αὐτῇ τέ μοι δὸς σωφρονεστέραν πολὺ μητρὸς γενέσθαι χεῖρά τ’
εὐσεβεστέραν. ἡμῖν μὲν εὐχὰς τάσδε, τοῖς δ’ ἐναντίοις λέγω
φανῆναί σου, πάτερ, τιμάορον, καὶ τοὺς κτανόντας
ἀντικατθανεῖν δίκῃ. ταῦτ’ ἐν μέσῳ τίθημι τῆς καλῆς ἀρᾶς,
κείνοις λέγουσα τήνδε τὴν κακὴν ἀράν· ἡμῖν δὲ πομπὸς ἴσθι
τῶν ἐσθλῶν ἄνω, σὺν θεοῖσι καὶ γῇ καὶ δίκῃ νικηφόρῳ.”
τοιαῖσδ’ ἐπ’ εὐχαῖς τάσδ’ ἐπισπένδω χοάς. ὑμᾶς δὲ κωκυτοῖς
ἐπανθίζειν νόμος, παιᾶνα τοῦ θανόντος ἐξαυδωμένας. ἵετε
δάκρυ καναχὲς ὀλόμενον ὀλομένῳ δεσπότᾳ πρὸς ἔρυμα τόδε
κακῶν, κεδνῶν τ’ ἀπότροπον ἄγος ἀπεύχετον κεχυμένων χοᾶν.
κλύε δέ μοι, κλύε, σέ‐ βας ὦ δέσποτ’, ἐξ ἀμαυρᾶς φρενός.
ὀτοτοτοτοτοτοτοῖ, ἴτω τις δορυ‐ σθενὴς ἀνήρ, ἀναλυτὴρ δόμων,
Σκυθικά τ’ ἐν χεροῖν παλίντον’ ἐν ἔργῳ βέλη ’πιπάλλων Ἄρης
σχέδιά τ’ αὐτόκωπα νωμῶν ξίφη. ἔχει μὲν ἤδη γαπότους χοὰς
πατήρ· νέου δὲ μύθου τοῦδε κοινωνήσατε· λέγοις ἄν· ὀρχεῖται
δὲ καρδία φόβῳ. ὁρῶ τομαῖον τόνδε βόστρυχον τάφῳ. τίνος
ποτ’ ἀνδρός, ἢ βαθυζώνου κόρης; εὐξύμβολον τόδ’ ἐστὶ παντὶ
δοξάσαι. πῶς οὖν; παλαιὰ παρὰ νεωτέρας μάθω. οὐκ ἔστιν
ὅστις πλὴν ἐμοῦ κείραιτό νιν. ἐχθροὶ γὰρ οἷς προσῆκε
πενθῆσαι τριχί. καὶ μὴν ὅδ’ ἐστὶ κάρτ’ ἰδεῖν ὁμόπτερος—
ποίαις ἐθείραις; τοῦτο γὰρ θέλω μαθεῖν. αὐτοῖσιν ἡμῖν
κάρτα προσφερὴς ἰδεῖν. μῶν οὖν Ὀρέστου κρύβδα δῶρον ἦν
τόδε; μάλιστ’ ἐκείνου βοστρύχοις προσείδεται. καὶ πῶς
ἐκεῖνος δεῦρ’ ἐτόλμησεν μολεῖν; ἔπεμψε χαίτην κουρίμην
χάριν πατρός. οὐχ ἧσσον εὐδάκρυτά μοι λέγεις τάδε, εἰ
τῆσδε χώρας μήποτε ψαύσει ποδί. κἀμοὶ προσέστη καρδίας
κλυδώνιον χολῆς, ἐπαίσθην δ’ ὡς διανταίῳ βέλει· ἐξ ὀμμάτων
δὲ δίψιοι πίπτουσί μοι σταγόνες ἄφρακτοι δυσχίμου
πλημμυρίδος, πλόκαμον ἰδούσῃ τόνδε· πῶς γὰρ ἐλπίσω ἀστῶν
τιν’ ἄλλον τῆσδε δεσπόζειν φόβης; ἀλλ’ οὐδὲ μήν νιν ἡ
κτανοῦσ’ ἐκείρατο, ἐμὴ δὲ μήτηρ, οὐδαμῶς ἐπώνυμον φρόνημα
παισὶ δύσθεον πεπαμένη. ἐγὼ δ’ ὅπως μὲν ἄντικρυς τάδ’
αἰνέσω, εἶναι τόδ’ ἀγλάισμά μοι τοῦ φιλτάτου βροτῶν
Ὀρέστου—σαίνομαι δ’ ὑπ’ ἐλπίδος. φεῦ. εἴθ’ εἶχε φωνὴν
εὔφρον’ ἀγγέλου δίκην, ὅπως δίφροντις οὖσα μὴ ’κινυσσόμην,
ἀλλ’ εὖ ’σαφήνει τόνδ’ ἀποπτύσαι πλόκον, εἴπερ γ’ ἀπ’
ἐχθροῦ κρατὸς ἦν τετμημένος, ἢ ξυγγενὴς ὢν εἶχε
συμπενθεῖν ἐμοὶ ἄγαλμα τύμβου τοῦδε καὶ τιμὴν πατρός. ἀλλ’
εἰδότας μὲν τοὺς θεοὺς καλούμεθα, οἵοισιν ἐν χειμῶσι
ναυτίλων δίκην στροβούμεθ’· εἰ δὲ χρὴ τυχεῖν σωτηρίας,
σμικροῦ γένοιτ’ ἂν σπέρματος μέγας πυθμήν. καὶ μὴν στίβοι
γε, δεύτερον τεκμήριον, ποδῶν ὅμοιοι τοῖς τ’ ἐμοῖσιν
ἐμφερεῖς— καὶ γὰρ δύ’ ἐστὸν τώδε περιγραφὰ ποδοῖν, αὐτοῦ
τ’ ἐκείνου καὶ συνεμπόρου τινός. πτέρναι τενόντων θ’
ὑπογραφαὶ μετρούμεναι εἰς ταὐτὸ συμβαίνουσι τοῖς ἐμοῖς
στίβοις. πάρεστι δ’ ὠδὶς καὶ φρενῶν καταφθορά. εὔχου τὰ
λοιπά, τοῖς θεοῖς τελεσφόρους εὐχὰς ἐπαγγέλλουσα, τυγχάνειν
καλῶς. ἐπεὶ τί νῦν ἕκατι δαιμόνων κυρῶ; εἰς ὄψιν ἥκεις
ὧνπερ ἐξηύχου πάλαι. καὶ τίνα σύνοισθά μοι καλουμένῃ
βροτῶν; σύνοιδ’ Ὀρέστην πολλά σ’ ἐκπαγλουμένην. καὶ πρὸς τί
δῆτα τυγχάνω κατευγμάτων; ὅδ’ εἰμί· μὴ μάτεῡ ἐμοῦ μᾶλλον
φίλον. ἀλλ’ ἦ δόλον τιν’, ὦ ξέν’, ἀμφί μοι πλέκεις; αὐτὸς
καθ’ αὑτοῦ τἄρα μηχανορραφῶ. ἀλλ’ ἐν κακοῖσι τοῖς ἐμοῖς
γελᾶν θέλεις. κἀν τοῖς ἐμοῖς ἄρ’, εἴπερ ἔν γε τοῖσι σοῖς
ὡς ὄντ’ Ὀρέστην τάδε σ’ ἐγὼ προσεννέπω; αὐτὸν μὲν οὖν
ὁρῶσα δυσμαθεῖς ἐμέ· κουρὰν δ’ ἰδοῦσα τήνδε κηδείου τριχὸς
ἰχνοσκοποῦσά τ’ ἐν στίβοισι τοῖς ἐμοῖς ἀνεπτερώθης
κἀδόκεις ὁρᾶν ἐμέ. σκέψαι τομῇ προσθεῖσα βόστρυχον τριχὸς
σαυτῆς ἀδελφοῦ σύμμετρον τὠμῷ κάρᾳ. ἰδοῦ δ’ ὕφασμα
τοῦτο, σῆς ἔργον χερός, σπάθης τε πληγὰς ἠδὲ θήρειον
γραφήν. ἔνδον γενοῦ, χαρᾷ δὲ μὴ ’κπλαγῇς φρένας· τοὺς
φιλτάτους γὰρ οἶδα νῷν ὄντας πικρούς. ὦ φίλτατον μέλημα
δώμασιν πατρός, δακρυτὸς ἐλπὶς σπέρματος σωτηρίου, ἀλκῇ
πεποιθὼς δῶμ’ ἀνακτήσῃ πατρός. ὦ τερπνὸν ὄμμα τέσσαρας
μοίρας ἔχον ἐμοί· προσαυδᾶν δ’ ἐστ’ ἀναγκαίως ἔχον πατέρα
τε, καὶ τὸ μητρὸς ἐς σέ μοι ῥέπει στέργηθρον· ἡ δὲ πανδίκως
ἐχθαίρεται· καὶ τῆς τυθείσης νηλεῶς ὁμοσπόρου· πιστὸς δ’
ἀδελφὸς ἦσθ’, ἐμοὶ σέβας φέρων μόνος· Κράτος τε καὶ Δίκη
σὺν τῷ τρίτῳ πάντων μεγίστῳ Ζηνὶ συγγένοιτό σοι. Ζεῦ Ζεῦ,
θεωρὸς τῶνδε πραγμάτων γενοῦ· ἰδοῦ δὲ γένναν εὖνιν αἰετοῦ
πατρός, θανόντος ἐν πλεκταῖσι καὶ σπειράμασιν δεινῆς ἐχίδνης.
τοὺς δ’ ἀπωρφανισμένους νῆστις πιέζει λιμός· οὐ γὰρ ἐντελεῖς
θήραν πατρῴαν προσφέρειν σκηνήμασιν. οὕτω δὲ κἀμὲ τήνδε τ’,
Ἠλέκτραν λέγω, ἰδεῖν πάρεστί σοι, πατροστερῆ γόνον, ἄμφω
φυγὴν ἔχοντε τὴν αὐτὴν δόμων. καὶ τοῦ θυτῆρος καί σε
τιμῶντος μέγα πατρὸς νεοσσοὺς τούσδ’ ἀποφθείρας πόθεν ἕξεις
ὁμοίας χειρὸς εὔθοινον γέρας; οὔτ’ αἰετοῦ γένεθλ’
ἀποφθείρας, πάλιν πέμπειν ἔχοις ἂν σήματ’ εὐπιθῆ βροτοῖς·
οὔτ’ ἀρχικός σοι πᾶς ὅδ’ αὐανθεὶς πυθμὴν βωμοῖς ἀρήξει
βουθύτοις ἐν ἤμασιν. κόμιζ’, ἀπὸ σμικροῦ δ’ ἂν ἄρειας
μέγαν δόμον, δοκοῦντα κάρτα νῦν πεπτωκέναι. ὦ παῖδες, ὦ
σωτῆρες ἑστίας πατρός, σιγᾶθ’, ὅπως μὴ πεύσεταί τις, ὦ
τέκνα, γλώσσης χάριν δὲ πάντ’ ἀπαγγείλῃ τάδε πρὸς τοὺς
κρατοῦντας· οὓς ἴδοιμ’ ἐγώ ποτε θανόντας ἐν κηκῖδι πισσήρει
φλογός. οὔτοι προδώσει Λοξίου μεγασθενὴς χρησμὸς κελεύων
τόνδε κίνδυνον περᾶν, κἀξορθιάζων πολλὰ καὶ δυσχειμέρους
ἄτας ὑφ’ ἧπαρ θερμὸν ἐξαυδώμενος, εἰ μὴ μέτειμι τοῦ
πατρὸς τοὺς αἰτίους· τρόπον τὸν αὐτὸν ἀνταποκτεῖναι λέγων,
ἀποχρημάτοισι ζημίαις ταυρούμενον· αὐτὸν δ’ ἔφασκε τῇ φίλῃ
ψυχῇ τάδε τείσειν μ’ ἔχοντα πολλὰ δυστερπῆ κακά. τὰ μὲν
γὰρ ἐκ γῆς δυσφρόνων μηνίματα βροτοῖς πιφαύσκων εἶπε, τὰς δ’
αἰνῶν νόσους, σαρκῶν ἐπαμβατῆρας ἀγρίαις γνάθοις λειχῆνας
ἐξέσθοντας ἀρχαίαν φύσιν· λευκὰς δὲ κόρσας τῇδ’
ἐπαντέλλειν νόσῳ· ἄλλας τ’ ἐφώνει προσβολάς Ἐρινύων ἐκ
τῶν πατρῴων αἱμάτων τελουμένας· τὸ γὰρ σκοτεινὸν τῶν
ἐνερτέρων βέλος ἐκ προστροπαίων ἐν γένει πεπτωκότων, καὶ
λύσσα καὶ μάταιος ἐκ νυκτῶν φόβος ὁρῶντα λαμπρὸν ἐν σκότῳ
νωμῶντ’ ὀφρὺν κινεῖ, ταράσσει, καὶ διώκεσθαι πόλεως
χαλκηλάτῳ πλάστιγγι λυμανθὲν δέμας. καὶ τοῖς τοιούτοις οὔτε
κρατῆρος μέρος εἶναι μετασχεῖν, οὐ φιλοσπόνδου λιβός, βωμῶν
τ’ ἀπείργειν οὐχ ὁρωμένην πατρὸς μῆνιν· δέχεσθαι <δ’> οὔτε
συλλύειν τινά. πάντων δ’ ἄτιμον κἄφιλον θνῄσκειν χρόνῳ
κακῶς ταριχευθέντα παμφθάρτῳ μόρῳ. τοιοῖσδε χρησμοῖς ἆρα
χρὴ πεποιθέναι; κεἰ μὴ πέποιθα, τοὔργον ἔστ’ ἐργαστέον.
πολλοὶ γὰρ εἰς ἓν συμπίτνουσιν ἵμεροι, θεοῦ τ’ ἐφετμαὶ καὶ
πατρὸς πένθος μέγα, καὶ πρὸς πιέζει χρημάτων ἀχηνία, τὸ μὴ
πολίτας εὐκλεεστάτους βροτῶν, Τροίας ἀναστατῆρας εὐδόξῳ
φρενί, δυοῖν γυναικοῖν ὧδ’ ὑπηκόους πέλειν. θήλεια γὰρ
φρήν· εἰ δὲ μή, τάχ’ εἴσεται. ἀλλ’ ὦ μεγάλαι Μοῖραι,
Διόθεν τῇδε τελευτᾶν, τὸ δίκαιον μεταβαίνει. ἀντὶ μὲν
ἐχθρᾶς γλώσσης ἐχθρὰ γλῶσσα τελείσθω· τοὐφειλόμενον
πράσσουσα Δίκη μέγ’ ἀυτεῖ· ἀντὶ δὲ πληγῆς φονίας φονίαν
πληγὴν τινέτω. δράσαντι παθεῖν, τριγέρων μῦθος τάδε φωνεῖ. ὦ
πάτερ αἰνόπατερ, τί σοι φάμενος ἢ τί ῥέξας τύχοιμ’ ἂν
ἕκαθεν οὐρίσας, ἔνθα σ’ ἔχουσιν εὐναί, σκότῳ φάος
ἀντίμοι‐ ρον; χάριτες δ’ ὁμοίως κέκληνται γόος εὐκλεὴς
προσθοδόμοις Ἀτρείδαις. τέκνον, φρόνημα τοῦ θανόντος οὐ
δαμάζει πυρὸς [ἡ] μαλερὰ γνάθος, φαίνει δ’ ὕστερον ὀργάς·
ὀτοτύζεται δ’ ὁ θνῄσκων, ἀναφαίνεται δ’ ὁ βλάπτων. πατέρων
τε καὶ τεκόντων γόος ἔνδικος ματεύει τὸ πᾶν ἀμφιλαφής
ταραχθείς. κλῦθὶ νυν, ὦ πάτερ, ἐν μέρει πολυδάκρυτα πένθη.
δίπαις τοί σ’ ἐπιτύμβιος θρῆνος ἀναστενάζει. τάφος δ’ ἱκέτας
δέδεκται φυγάδας θ’ ὁμοίως. τί τῶνδ’ εὖ, τί δ’ ἄτερ κακῶν;
οὐκ ἀτρίακτος ἄτα; ἀλλ’ ἔτ’ ἂν ἐκ τῶνδε θεὸς χρῄζων
θείη κελάδους εὐφθογγοτέρους· ἀντὶ δὲ θρήνων ἐπιτυμβιδίων
παιὰν μελάθροις ἐν βασιλείοις νεοκρᾶτα φίλον κομίσειεν. εἰ
γὰρ ὑπ’ Ἰλίῳ πρός τινος Λυκίων, πάτερ, δορίτμητος
κατηναρίσθης· λιπὼν ἂν εὔκλειαν ἐν δόμοισι τέκνων τ’ ἐν
κελεύθοις ἐπιστρεπτὸν αἰῶ κτίσας πολύχωστον ἂν εἶχες τάφον
διαποντίου γᾶς δώμασιν εὐφόρητον, φίλος φίλοισι τοῖς ἐκεῖ
καλῶς θανοῦσιν κατὰ χθονὸς ἐμπρέπων σεμνότιμος ἀνάκτωρ,
πρόπολός τε τῶν μεγίστων χθονίων ἐκεῖ τυράννων· βασιλεὺς γὰρ
ἦσθ’, ὄφρ’ ἔζης, μόριμον λάχος πιπλάντων χεροῖν
πεισίβροτόν τε βάκτρον. μηδ’ ὑπὸ Τρωίας τείχεσι φθίμενος,
πάτερ, μετ’ ἄλλῳ δουρικμῆτι λαῷ παρὰ Σκαμάνδρου πόρον
τεθάφθαι. πάρος δ’ οἱ κτανόντες νιν οὕτως δαμῆναι <φίλοις>,
θανατηφόρον αἶσαν πρόσω τινὰ πυνθάνεσθαι τῶνδε πόνων
ἄπειρον. ταῦτα μέν, ὦ παῖ, κρείσσονα χρυσοῦ, μεγάλης δὲ
τύχης καὶ ὑπερβορέου μείζονα φωνεῖς· δύνασαι γάρ. ἀλλὰ
διπλῆς γὰρ τῆσδε μαράγνης δοῦπος ἱκνεῖται· τῶν μὲν ἀρωγοὶ
κατὰ γῆς ἤδη, τῶν δὲ κρατούντων χέρες οὐχ ὅσιαι στυγερῶν
τούτων· παισὶ δὲ μᾶλλον γεγένηται. τοῦτο διαμπερὲς οὖς
ἵκεθ’ ἅπερ τι βέλος. Ζεῦ Ζεῦ, κάτωθεν ἀμπέμπων
ὑστερόποινον ἄταν βροτῶν τλάμονι καὶ πανούργῳ χειρὶ—τοκεῦσι
δ’ ὅμως τελεῖται. ἐφυμνῆσαι γένοιτό μοι πυκά‐ εντ’ ὀλολυγμὸν
ἀνδρὸς θεινομένου, γυναικός τ’ ὀλλυμένας· τί γὰρ κεύθω
φρενὸς οἷον ἔμπας ποτᾶται; πάροιθεν δὲ πρῴρας δριμὺς
ἄηται κραδίας θυμὸς ἔγκοτον στύγος. καί πότ’ ἂν ἀμφιθαλὴς
Ζεὺς ἐπὶ χεῖρα βάλοι, φεῦ φεῦ, κάρανα δαΐξας; πιστὰ
γένοιτο χώρᾳ. δίκαν δ’ ἐξ ἀδίκων ἀπαιτῶ. κλῦτε δὲ Γᾶ
χθονίων τε τιμαί. ἀλλὰ νόμος μὲν φονίας σταγόνας χυμένας ἐς
πέδον ἄλλο προσαιτεῖν αἷμα. βοᾷ γὰρ λοιγὸς Ἐρινὺν παρὰ
τῶν πρότερον φθιμένων ἄτην ἑτέραν ἐπάγουσαν ἐπ’ ἄτῃ.
πόποι δὴ νερτέρων τυραννίδες, ἴδετε πολυκρατεῖς Ἀραὶ
φθινομένων, ἴδεσθ’ Ἀτρειδᾶν τὰ λοίπ’ ἀμηχάνως ἔχοντα καὶ
δωμάτων ἄτιμα. πᾷ τις τράποιτ’ ἄν, ὦ Ζεῦ; πέπαλται
δαὖτὲ μοι φίλον κέαρ τόνδε κλύουσαν οἶκτον καὶ τότε μὲν
δύσελπις, σπλάγχνα δέ μοι κελαινοῦ‐ ται πρὸς ἔπος κλυούσᾳ.
ὅταν δ’ αὖτ’ ἐπ’ ἀλκῆς ἐπάρῃ <μ’ ἐλπὶς>, ἀπέστασεν
ἄχος προσφανεῖσά μοι καλῶς. τί δ’ ἂν φάντες τύχοιμεν ἢ τά
περ πάθομεν ἄχεα πρός γε τῶν τεκομένων; πάρεστι σαίνειν, τὰ
δ’ οὔτι θέλγεται. λύκος γὰρ ὥστ’ ὠμόφρων ἄσαντος ἐκ
ματρός ἐστι θυμός. ἔκοψα κομμὸν Ἄριον ἔν τε Κισσίας νόμοις
ἰηλεμιστρίας, ἀπριγδόπληκτα πολυπλάνητα δ’ ἦν ἰδεῖν
ἐπασσυτεροτριβῆ τὰ χερὸς ὀρέγματα ἄνωθεν ἀνέκαθεν, κτύπῳ
δ’ ἐπερρόθει κροτητὸν ἀμὸν καὶ πανάθλιον κάρα. ἰὼ [ἰὼ]
δαΐα πάντολμε μᾶτερ, δαΐαις ἐν ἐκφοραῖς ἄνευ πολιτᾶν
ἄνακτ’, ἄνευ δὲ πενθημάτων ἔτλας ἀνοίμωκτον ἄνδρα θάψαι.
τὸ πᾶν ἀτίμως ἔλεξας, οἴμοι. πατρὸς δ’ ἀτίμωσιν ἆρα
τείσει ἕκατι μὲν δαιμόνων, ἕκατι δ’ ἀμᾶν χερῶν; ἔπειτ’
ἐγὼ νοσφίσας ὀλοίμαν. ἐμασχαλίσθη δέ γ’, ὡς τόδ’ εἰδῇς·
ἔπρασσε δ’, ᾇπέρ νιν ὧδε θάπτει, μόρον κτίσαι μωμένα
ἄφερτον αἰῶνι σῷ. κλύεις πατρῴους δύας ἀτίμους. λέγεις
πατρῷον μόρον· ἐγὼ δ’ ἀπεστάτουν ἄτιμος, οὐδὲν ἀξία·
μυχῷ δ’ ἄφερκτος πολυσινοῦς κυνὸς δίκαν ἑτοιμότερα γέλωτος
ἀνέφερον λίβη, χέουσα πολύδακρυν γόον κεκρυμμένα. τοιαῦτ’
ἀκούων ἐν φρεσὶν γράφου <˘ ¯>. δῑ ὤτων δὲ συν‐ τέτραινε
μῦθον ἡσύχῳ φρενῶν βάσει. τὰ μὲν γὰρ οὕτως ἔχει, τὰ δ’
αὐτὸς ὄργα μαθεῖν. πρέπει δ’ ἀκάμπτῳ μένει καθήκειν. σὲ
τοι λέγω, ξυγγενοῦ, πάτερ, φίλοις. ἐγὼ δ’ ἐπιφθέγγομαι
κεκλαυμένα. στάσις δὲ πάγκοινος ἅδ’ ἐπιρροθεῖ· ἄκουσον ἐς
φάος μολών, ξὺν δὲ γενοῦ πρὸς ἐχθρούς. Ἄρης Ἄρει
ξυμβαλεῖ, Δίκᾳ Δίκα. ἰὼ θεοί, κραίνετ’ ἐνδίκως <δίκας.>
τρόμος μ’ ὑφέρπει κλύουσαν εὐγμάτων. τὸ μόρσιμον μένει
πάλαι, εὐχομένοις δ’ ἂν ἔλθοι. ὦ πόνος ἐγγενὴς καὶ
παράμουσος Ἄτας αἱματόεσσα πλαγά. ἰὼ δύστον’ ἄφερτα κήδη·
ἰὼ δυσκατάπαυστον ἄλγος. δώμασιν ἔμμοτον τῶνδ’ ἄκος, οὐδ’
ἀπ’ ἄλλων ἔκτοθεν, ἀλλ’ ἀπ’ αὐτῶν, δῑ ὠμὰν ἔριν
αἱματηράν. θεῶν <τῶν> κατὰ γᾶς ὅδ’ ὕμνος. ἀλλὰ κλύοντες,
μάκαρες χθόνιοι, τῆσδε κατευχῆς πέμπετ’ ἀρωγὴν παισὶν
προφρόνως ἐπὶ νίκῃ. πάτερ, τρόποισιν οὐ τυραννικοῖς θανών,
αἰτουμένῳ μοι δὸς κράτος τῶν σῶν δόμων. κἀγώ, πάτερ,
τοιάνδε σου χρείαν ἔχω, φυγεῖν μέγαν προσθεῖσαν Αἰγίσθῳ
<φθόρον>. οὕτω γὰρ ἄν σοι δαῖτες ἔννομοι βροτῶν κτιζοίατ’·
εἰ δὲ μή, παρ’ εὐδείπνοις ἔσῃ ἄτιμος ἐμπύροισι κνισωτοῖς
χθονός. κἀγὼ χοάς σοι τῆς ἐμῆς παγκληρίας οἴσω πατρῴων ἐκ
δόμων γαμηλίους· πάντων δὲ πρῶτον τόνδε πρεσβεύσω τάφον. ὦ
Γαῖ’, ἄνες μοι πατέρ’ ἐποπτεῦσαι μάχην. ὦ Περσέφασσα, δὸς
δ’ ἔτ’ εὔμορφον κράτος. μέμνησο λουτρῶν οἷς ἐνοσφίσθης,
πάτερ. μέμνησο δ’ ἀμφίβληστρον ὡς ἐκαίνισαν. πέδαις δ’
ἀχαλκεύτοις ἐθηρεύθης, πάτερ. αἰσχρῶς τε βουλευτοῖσιν ἐν
καλύμμασιν. ἆρ’ ἐξεγείρῃ τοῖσδ’ ὀνείδεσιν, πάτερ; ἆρ’
ὀρθὸν αἴρεις φίλτατον τὸ σὸν κάρα; ἤτοι δίκην ἴαλλε
σύμμαχον φίλοις, ἢ τὰς ὁμοίας ἀντίδος λαβὰς λαβεῖν, εἴπερ
κρατηθείς γ’ ἀντινικῆσαι θέλεις. καὶ τῆσδ’ ἄκουσον λοισθίου
βοῆς, πάτερ, ἰδὼν νεοσσοὺς τούσδ’ ἐφημένους τάφῳ· οἴκτιρε
θῆλυν ἄρσενός θ’ ὁμοῦ γόνον, καὶ μὴ ’ξαλείψῃς σπέρμα
Πελοπιδῶν τόδε οὕτω γὰρ οὐ τέθνηκας οὐδὲ περ θανών· παῖδες
γὰρ ἀνδρὶ κληδόνες σωτήριοι θανόντι· φελλοὶ δ’ ὣς ἄγουσι
δίκτυον, τὸν ἐκ βυθοῦ κλωστῆρα σῴζοντες λίνου. ἄκοῡ, ὑπὲρ
σοῦ τοιάδ’ ἔστ’ ὀδύρματα. αὐτὸς δὲ σῴζῃ τόνδε τιμήσας
λόγον. καὶ μὴν ἀμεμφῆ τόνδ’ ἐτείνατον λόγον, τίμημα τύμβου
τῆς ἀνοιμώκτου τύχης. τὰ δ’ ἄλλ’, ἐπειδὴ δρᾶν κατώρθωσαι
φρενί, ἔρδοις ἂν ἤδη δαίμονος πειρώμενος. ἔσται· πυθέσθαι
δ’ οὐδέν ἐστ’ ἔξω δρόμου, πόθεν χοὰς ἔπεμψεν, ἐκ τίνος
λόγου μεθύστερον τιμῶσ’ ἀνήκεστον πάθος; θανόντι δ’ οὐ
φρονοῦντι δειλαία χάρις ἐπέμπετ’· οὐκ ἔχοιμ’ ἂν εἰκάσαι
τόδε. τὰ δῶρα μείω δ’ ἐστὶ τῆς ἁμαρτίας. τὰ πάντα γάρ τις
ἐκχέας ἀνθ’ αἵματος ἑνός, μάτην ὁ μόχθος· ὧδ’ ἔχει
λόγος. θέλοντι δ’, εἴπερ οἶσθ’, ἐμοὶ φράσον τάδε. οἶδ’,
ὦ τέκνον, παρῆ γάρ· ἔκ τ’ ὀνειράτων καὶ νυκτιπλάγκτων
δειμάτων πεπαλμένη χοὰς ἔπεμψε τάσδε δύσθεος γυνή. ἦ καὶ
πέπυσθε τοὔναρ, ὥστ’ ὀρθῶς φράσαι; τεκεῖν δράκοντ’ ἔδοξεν,
ὡς αὐτὴ λέγει. καὶ ποῖ τελευτᾷ καὶ καρανοῦται λόγος; ἐν
[ι] παιδὸς ὁρμίσαι δίκην. τίνος βορᾶς χρῄζοντα, νεογενὲς
δάκος; αὐτὴ προσέσχε μαζὸν ἐν τὠνείρατι. καὶ πῶς ἄτρωτον
οὖθαρ ἦν ὑπὸ στύγους; ὥστ’ ἐν γάλακτι θρόμβον αἵματος
σπάσαι. οὔτοι μάταιον· ἀνδρὸς ὄψανον πέλει. ἡ δ’ ἐξ ὕπνου
κέκλαγγεν ἐπτοημένη. πολλοὶ δ’ ἀνῇθον, ἐκτυφλωθέντες σκότῳ,
λαμπτῆρες ἐν δόμοισι δεσποίνης χάριν· πέμπει τ’ ἔπειτα τάσδε
κηδείους χοάς, ἄκος τομαῖον ἐλπίσασα πημάτων. ἀλλ’ εὔχομαι
γῇ τῇδε καὶ πατρὸς τάφῳ τοὔνειρον εἶναι τοῦτ’ ἐμοὶ
τελεσφόρον. κρίνω δέ τοί νιν ὥστε συγκόλλως ἔχειν. εἰ γὰρ
τὸν αὐτὸν χῶρον ἐκλιπὼν ἐμοὶ οὕφις ἐμοῖσι σπαργάνοις
ὡπλίζετο, καὶ μαστὸν ἀμφέχασκ’ ἐμὸν θρεπτήριον, θρόμβῳ δ’
ἔμειξεν αἵματος φίλον γάλα, ἡ δ’ ἀμφὶ τάρβει τῷδ’
ἐπῴμωξεν πάθει, δεῖ τοί νιν, ὡς ἔθρεψεν ἔκπαγλον τέρας,
θανεῖν βιαίως· ἐκδρακοντωθεὶς δ’ ἐγὼ κτείνω νιν, ὡς
τοὔνειρον ἐννέπει τόδε. τερασκόπον δὴ τῶνδέ σ’ αἱροῦμαι
πέρι. γένοιτο δ’ οὕτως. τἄλλα δ’ ἐξηγοῦ φίλοις, τοὺς μέν τι
ποιεῖν, τοὺς δὲ μή τι δρᾶν λέγων. ἁπλοῦς ὁ μῦθος· τήνδε
μὲν στείχειν ἔσω, αἰνῶ δὲ κρύπτειν τάσδε συνθήκας ἐμάς,
ὡς ἂν δόλῳ κτείναντες ἄνδρα τίμιον δόλοισι καὶ ληφθῶσιν
ἐν ταὐτῷ βρόχῳ θανόντες, καὶ Λοξίας ἐφήμισεν, ἄναξ
Ἀπόλλων, μάντις ἀψευδὴς τὸ πρίν. ξένῳ γὰρ εἰκώς, παντελῆ
σαγὴν ἔχων, ἥξω σὺν ἀνδρὶ τῷδ’ ἐφ’ ἑρκείους πύλας
Πυλάδῃ, ξένος τε καὶ δορύξενος δόμων. ἄμφω δὲ φωνὴν ἥσομεν
Παρνησσίδα, γλώσσης ἀυτὴν Φωκίδος μιμουμένω. καὶ δὴ θυρωρῶν
οὔτις ἂν φαιδρᾷ φρενὶ δέξαιτ’, ἐπειδὴ δαιμονᾷ δόμος
κακοῖς· μενοῦμεν οὕτως ὥστ’ ἐπεικάζειν τινὰ δόμους
παραστείχοντα καὶ τάδ’ ἐννέπειν· “τί δὴ πύλαισι τὸν ἱκέτην
ἀπείργεται Αἴγισθος, εἴπερ οἶδεν ἔνδημος παρών;” εἰ δ’
οὖν ἀμείψω βαλὸν ἑρκείων πυλῶν κἀκεῖνον ἐν θρόνοισιν
εὑρήσω πατρός, ἢ καὶ μολὼν ἔπειτά μοι κατὰ στόμα ἀρεῖ,
σάφ’ ἴσθι, καὶ κατ’ ὀφθαλμοὺς βαλεῖ, πρὶν αὐτὸν εἰπεῖν
“ποδαπὸς ὁ ξένος;” νεκρὸν θήσω, ποδώκει περιβαλὼν χαλκεύματι.
φόνου δ’ Ἐρινὺς οὐχ ὑπεσπανισμένη ἄκρατον αἷμα πίεται
τρίτην πόσιν. νῦν οὖν σὺ μὲν φύλασσε τἀν οἴκῳ καλῶς,
ὅπως ἂν ἀρτίκολλα συμβαίνῃ τάδε· ὑμῖν δ’ ἐπαινῶ γλῶσσαν
εὔφημον φέρειν, σιγᾶν θ’ ὅπου δεῖ καὶ λέγειν τὰ καίρια. τὰ
δ’ ἄλλα τούτῳ δεῦρ’ ἐποπτεῦσαι λέγω, ξιφηφόρους ἀγῶνας
ὀρθώσαντί μοι. πολλὰ μὲν γᾶ τρέφει δεινὰ [καὶ] δειμάτων
ἄχη, πόντιαί τ’ ἀγκάλαι κνωδάλων ἀνταίων βρύουσι· πλάθουσι
[βλαστοῦσι] καὶ πεδαίχμιοι λαμπάδες πεδάοροι, πτανά τε καὶ
πεδοβά‐ μονα κἀνεμοέντ’ ἂν αἰγίδων φράσαι κότον. ἀλλ’
ὑπέρτολμον ἀν‐ δρὸς φρόνημα τίς λέγοι καὶ γυναικῶν φρεσὶν
τλαμόνων [καὶ] παντόλμους ἔρωτας ἄταισι συννόμους βροτῶν;
ξυζύγους δ’ ὁμαυλίας θηλυκρατὴς ἀπέρω‐ τος ἔρως παρανικᾷ
κνωδάλων τε καὶ βροτῶν. ἴστω δ’, ὅστις οὐχ ὑπόπτερος
φροντίσιν, δαεὶς τὰν ἁ παιδολυ‐ μὰς τάλαινα Θεστιὰς μήσατο
πυρδαῆτιν πρόνοιαν, καταίθουσα παιδὸς δαφοινὸν δαλὸν ἥλικ’,
ἐπεὶ μολὼν ματρόθεν κελάδησε, ξύμμετρόν τε διαὶ βίου
μοιρόκραντον ἐς ἆμαρ. ἄλλαν δεῖ τιν’ ἐν λόγοις στυγεῖν
φοινίαν κόραν, ἅτ’ ἐχθρῶν ὑπαὶ φῶτ’ ἀπώλεσεν φίλον
Κρητικοῖς χρυσοκμήτοισιν ὅρμοις πιθήσασα δώροισι Μίνω, Νῖσον
ἀθανάτας τριχὸς νοσφίσασ’ ἀπροβούλως πνέονθ’ ἁ κυνόφρων
ὕπνῳ. κιγχάνει δέ μιν Ἑρμῆς. ἐπεὶ δ’ ἐπεμνασάμαν
ἀμειλίχων πόνων, ὁ καιρὸς δὲ δυσφιλὲς γαμή‐ λευμ’ ἀπεύχετον
δόμοις γυναικοβούλους τε μήτιδας φρενῶν ἐπ’ ἀνδρὶ τευχεσφόρῳ,
ἐπ’ ἀνδρὶ δᾴοις ἐπεικότως σέβαι. τίω δ’ ἀθέρμαντον ἑστίαν
δόμων γυναικείαν <τ’> ἄτολμον αἰχμάν. κακῶν δὲ πρεσβεύεται
τὸ Λήμνιον λόγῳ· γοᾶται δὲ δὴ πάθος κατά‐ πτυστον· ᾔκασεν
δέ τις τὸ δεινὸν αὖ Λημνίοισι πήμασιν. θεοστυγήτῳ δ’ ἄχει
βροτῶν ἀτιμωθὲν οἴχεται γένος. σέβει γὰρ οὔτις τὸ δυσφιλὲς
θεοῖς. τί τῶνδ’ οὐκ ἐνδίκως ἀγείρω; τὸ δ’ ἄγχι πλευμόνων
ξίφος διανταίαν ὀξυπευκὲς οὐτᾷ διαὶ Δίκας. τὸ μὴ θέμις
γὰρ οὖν λὰξ πέδοι πατούμενον, τὸ πᾶν Διὸς σέβας παρεκβάντος
οὐ θεμιστῶς. Δίκας δ’ ἐρείδεται πυθμήν· προχαλκεύει δ’ Αἶσα
φασγανουργός· τέκνον δ’ ἐπεισφέρει δόμοισιν αἱμάτων παλαιτέρων
τίνειν μύσος χρόνῳ κλυτὰ βυσσόφρων Ἐρινύς. παῖ παῖ, θύρας
ἄκουσον ἑρκείας κτύπον. τίς ἔνδον, ὦ παῖ, παῖ, μάλ’
αὖθις, ἐν δόμοις; τρίτον τόδ’ ἐκπέραμα δωμάτων καλῶ, εἴπερ
φιλόξεν’ ἐστὶν Αἰγίσθου διαί. εἶεν, ἀκούω· ποδαπὸς ὁ
ξένος; πόθεν; ἄγγελλε τοῖσι κυρίοισι δωμάτων, πρὸς οὕσπερ
ἥκω καὶ φέρω καινοὺς λόγους. τάχυνε δ’, ὡς καὶ νυκτὸς ἅρμ’
ἐπείγεται σκοτεινόν, ὥρα δ’ ἐμπόρους καθιέναι ἄγκυραν ἐν
δόμοισι πανδόκοις ξένων. ἐξελθέτω τις δωμάτων τελεσφόρος γυνὴ
τόπαρχος, ἄνδρα δ’ εὐπρεπέστερον· αἰδὼς γὰρ ἐν λεχθεῖσιν
οὐκ ἐπαργέμους λόγους τίθησιν· εἶπε θαρσήσας ἀνὴρ πρὸς
ἄνδρα κἀσήμηνεν ἐμφανὲς τέκμαρ. ξένοι, λέγοιτ’ ἂν εἴ τι
δεῖ· πάρεστι γὰρ ὁποῖά περ δόμοισι τοῖσδ’ ἐπεικότα, καὶ
θερμὰ λουτρὰ καὶ πόνων θελκτηρία στρωμνή, δικαίων τ’ ὀμμάτων
παρουσία. εἰ δ’ ἄλλο πρᾶξαι δεῖ τι βουλιώτερον, ἀνδρῶν τόδ’
ἐστὶν ἔργον, οἷς κοινώσομεν ξένος μέν εἰμι Δαυλιεὺς ἐκ
Φωκέων· στείχοντα δ’ αὐτόφορτον οἰκείᾳ σαγῇ εἰς Ἄργος,
ὥσπερ δεῦρ’ ἀπεζύγην πόδα, ἀγνὼς πρὸς ἀγνῶτ’ εἶπε
συμβαλὼν ἀνήρ, ἐξιστορήσας καὶ σαφηνίσας ὁδόν, Στροφίος ὁ
Φωκεύς· πεύθομαι γὰρ ἐν λόγῳ “ἐπείπερ ἄλλως, ὦ ξέν’, εἰς
Ἄργος κίεις, πρὸς τοὺς τεκόντας πανδίκως μεμνημένος τεθνεῶτ’
Ὀρέστην εἰπέ, μηδαμῶς λάθῃ. εἴτ’ οὖν κομίζειν δόξα
νικήσει φίλων, εἴτ’ οὖν μέτοικον, εἰς τὸ πᾶν ἀεὶ ξένον,
θάπτειν, ἐφετμὰς τάσδε πόρθμευσον πάλιν. νῦν γὰρ λέβητος
χαλκέου πλευρώματα σποδὸν κέκευθεν ἀνδρὸς εὖ κεκλαυμένου.”
τοσαῦτ’ ἀκούσας εἶπον. εἰ δὲ τυγχάνω τοῖς κυρίοισι καὶ
προσήκουσιν λέγων οὐκ οἶδα, τὸν τεκόντα δ’ εἰκὸς εἰδέναι.
οἲ ’γώ, κατ’ ἄκρας εἶπας ὡς πορθούμεθα. ὦ δυσπάλαιστε
τῶνδε δωμάτων Ἀρά, ὡς πόλλ’ ἐπωπᾷς, κἀκποδὼν εὖ κείμενα
τόξοις πρόσωθεν εὐσκόποις χειρουμένη, φίλων ἀποψιλοῖς με τὴν
παναθλίαν. καὶ νῦν Ὀρέστης—ἦν γὰρ εὐβούλως ἔχων, ἔξω
κομίζων ὀλεθρίου πηλοῦ πόδα,— νῦν δ’ ἥπερ ἐν δόμοισι
βακχείας καλῆς ἰατρὸς ἐλπὶς ἦν, προδοῦσαν ἔγγραφε. ἐγὼ
μὲν οὖν ξένοισιν ὧδ’ εὐδαίμοσιν κεδνῶν ἕκατι πραγμάτων
ἂν ἤθελον γνωστὸς γενέσθαι καὶ ξενωθῆναι· τί γὰρ ξένου
ξένοισίν ἐστιν εὐμενέστερον; πρὸς δυσσεβείας <δ’> ἦν ἐμοὶ
τόδ’ ἐν φρεσίν, τοιόνδε πρᾶγμα μὴ καρανῶσαι φίλοις,
καταινέσαντα καὶ κατεξενωμένον. οὔτοι κυρήσεις μεῖον ἀξίως
σέθεν, οὐδ’ ἧσσον ἂν γένοιο δώμασιν φίλος. ἄλλος δ’
ὁμοίως ἦλθεν ἂν τάδ’ ἀγγελῶν. ἀλλ’ ἔσθ’ ὁ καιρὸς
ἡμερεύοντας ξένους μακρᾶς κελεύθου τυγχάνειν τὰ πρόσφορα.
ἄγ’ αὐτὸν εἰς ἀνδρῶνας εὐξένους δόμων, ὀπισθόπους τε
τούσδε καὶ ξυνέμπορον· κἀκεῖ κυρούντων δώμασιν τὰ πρόσφορα.
αἰνῶ δὲ πράσσειν ὡς ὑπευθύνῳ τάδε. ἡμεῖς δὲ ταῦτα τοῖς
κρατοῦσι δωμάτων κοινώσομέν τε κοὐ σπανίζοντες φίλων
βουλευσόμεσθα τῆσδε συμφορᾶς πέρι. εἶεν, φίλιαι δμωίδες
οἴκων, πότε δὴ στομάτων δείξομεν ἰσχὺν ἐπ’ Ὀρέστῃ; ὦ
πότνια χθὼν καὶ πότνῑ ἀκτὴ χώματος, ἣ νῦν ἐπὶ ναυάρχῳ
σώματι κεῖσαι τῷ βασιλείῳ, νῦν ἐπάκουσον, νῦν ἐπάρηξον·
νῦν γὰρ ἀκμάζει Πειθὼ δολίαν ξυγκαταβῆναι, χθόνιον δ’ Ἑρμῆν
καὶ τὸν νύχιον τοῖσδ’ ἐφοδεῦσαι ξιφοδηλήτοισιν ἀγῶσιν.
ἔοικεν ἁνὴρ ὁ ξένος τεύχειν κακόν· τροφὸν δ’ Ὀρέστου τήνδ’
ὁρῶ κεκλαυμένην. ποῖ δὴ πατεῖς, Κίλισσα, δωμάτων πύλας; λύπη
δ’ ἄμισθός ἐστί σοι ξυνέμπορος; Αἴγισθον ἡ κρατοῦσα τοῖς
ξένοις καλεῖν ὅπως τάχιστ’ ἄνωγεν, ὡς σαφέστερον ἀνὴρ ἀπ’
ἀνδρὸς τὴν νεάγγελτον φάτιν ἐλθὼν πύθηται τήνδε, πρὸς μὲν
οἰκέτας θετοσκυθρωπῶν ἐντὸς ὀμμάτων γέλων κεύθουσ’ ἐπ’
ἔργοις διαπεπραγμένοις καλῶς κείνῃ, δόμοις δὲ τοῖσδε
παγκάκως ἔχειν, φήμης ὕφ’ ἧς ἤγγειλαν οἱ ξένοι τορῶς. ἦ
δὴ κλύων ἐκεῖνος εὐφρανεῖ νόον, εὖτ’ ἂν πύθηται μῦθον.
ὦ τάλαιν’ ἐγώ· ὥς μοι τὰ μὲν παλαιὰ συγκεκραμένα ἄλγη
δύσοιστα τοῖσδ’ ἐν Ἀτρέως δόμοις τυχόντ’ ἐμὴν ἤλγυνεν ἐν
στέρνοις φρένα. ἀλλ’ οὔτι πω τοιόνδε πῆμ’ ἀνεσχόμην· τὰ μὲν
γὰρ ἄλλα τλημόνως ἤντλουν κακά· φίλον δ’ Ὀρέστην, τῆς
ἐμῆς ψυχῆς τριβήν, ὃν ἐξέθρεψα μητρόθεν δεδεγμένη,— κἀκ’
νυκτιπλάγκτων ὀρθίων κελευμάτων καὶ πολλὰ καὶ μοχθήρ’
ἀνωφέλητ’ ἐμοὶ τλάσῃ·—τὸ μὴ φρονοῦν γὰρ ὡσπερεὶ βοτὸν
τρέφειν ἀνάγκη, πῶς γὰρ οὔ; τρόπῳ φρενός· οὐ γάρ τι φωνεῖ
παῖς ἔτ’ ὢν ἐν σπαργάνοις, εἰ λιμός, ἢ δίψη τις, ἢ
λιψουρία ἔχει· νέα δὲ νηδὺς αὐτάρκης τέκνων. τούτων
πρόμαντις οὖσα, πολλὰ δ’, οἴομαι, ψευσθεῖσα παιδὸς σπαργάνων
φαιδρύντρια, γναφεὺς τροφεύς τε ταὐτὸν εἰχέτην τέλος. ἐγὼ
διπλᾶς δὲ τάσδε χειρωναξίας ἔχουσ’ Ὀρέστην ἐξεδεξάμην
πατρί· τεθνηκότος δὲ νῦν τάλαινα πεύθομαι. στείχω δ’ ἐπ’
ἄνδρα τῶνδε λυμαντήριον οἴκων, θέλων δὲ τόνδε πεύσεται
λόγον. πῶς οὖν κελεύει νιν μολεῖν ἐσταλμένον; ἦ πῶς; λέγ’
αὖθις, ὡς μάθω σαφέστερον. εἰ ξὺν λοχίταις εἴτε καὶ
μονοστιβῆ. ἄγειν κελεύει δορυφόρους ὀπάονας. μή νυν σὺ ταῦτ’
ἄγγελλε δεσπότου στύγει· ἀλλ’ αὐτὸν ἐλθεῖν, ὡς ἀδειμάντως
κλύῃ, ἄνωχθ’ ὅσον τάχιστα γηθούσῃ φρενί. ἐν ἀγγέλῳ γὰρ
κυπτὸς ὀρθοῦται λόγος. ἀλλ’ ἦ φρονεῖς εὖ τοῖσι νῦν
ἠγγελμένοις; ἀλλ’ εἰ τροπαίαν Ζεὺς κακῶν θήσει ποτέ. καὶ
πῶς; Ὀρέστης ἐλπὶς οἴχεται δόμων. οὔπω· κακός γε μάντις
ἂν γνοίη τάδε. τί φής; ἔχεις τι τῶν λελεγμένων δίχα;
ἄγγελλ’ ἰοῦσα, πρᾶσσε τἀπεσταλμένα. μέλει θεοῖσιν ὧνπερ
ἂν μέλῃ πέρι. ἀλλ’ εἶμι καὶ σοῖς ταῦτα πείσομαι λόγοις.
γένοιτο δ’ ὡς ἄριστα σὺν θεῶν δόσει. νῦν παραιτουμένᾳ μοι,
πάτερ Ζεῦ θεῶν Ὀλυμπίων, δὸς τύχας τυχεῖν δόμου κυρίως τὰ
σώφρον’ εὖ μαιομένοις ἰδεῖν. διὰ δίκας πᾶν ἔπος ἔλακον·
<ὦ> Ζεῦ, σύ νιν φυλάσσοις. ἓ ἕ, πρὸ δὲ δὴ ’χθρῶν τὸν
ἔσωθεν μελάθρων, Ζεῦ, θές, ἐπεί νιν μέγαν ἄρας, δίδυμα καὶ
τριπλᾶ παλίμποινα θέλων ἀμείψει. ἴσθι δ’ ἀνδρὸς φίλου πῶλον
εὖ‐ νιν ζυγέντ’ ἐν ἅρμασιν πημάτων. <σὺ δ’> ἐν δρόμῳ
προστιθεὶς μέτρον κτίσον σῳζόμενον ῥυθμὸν τοῦτ’ ἰδεῖν διὰ
πέδον ἀνομένων βημάτων ὄρεγμα; οἵ τ’ ἔσω δωμάτων
πλουτογαθῆ μυχὸν νομίζετε, κλῦτε, σύμφρονες θεοί· [ἄγετε] τῶν
πάλαι πεπραγμένων λύσασθ’ αἷμα προσφάτοις δίκαις. γέρων φόνος
μηκέτ’ ἐν δόμοις τέκοι. τὸ δὲ καλῶς κτίμενον ὦ μέγα ναίων
στόμιον, εὖ δὸς ἀνιδεῖν δόμον ἀνδρός, καί νιν ἐλευθερίας
<φῶς> λαμπρὸν ἰδεῖν φιλίοις ὄμμασιν <ἐκ> δνοφερᾶς καλύπτρας.
ξυλλάβοι δ’ ἐνδίκως παῖς ὁ Μαίας, ἐπεὶ φορώτατος πρᾶξιν
οὐρίαν θέλων· [πολλὰ δ’ ἄλλα φανεῖ χρηίζων κρυπτά]. ἄσκοπον
δ’ ἔπος λέγων νύκτα πρό τ’ ὀμμάτων σκότον φέρει, καθ’
ἡμέραν δ’ οὐδὲν ἐμφανέστερος. καὶ τότ’ ἤδη κλυτὸν δωμάτων
λυτήριον, θῆλυν οὐριοστάταν οὐδ’ ὀξύκρεκτον γοα‐ τᾶν νόμον
θήσομεν· “πλεῖ τάδ’ εὖ· ἐμὸν ἐμὸν κέρδος αὔξεται τόδ’·
ἄ‐ τα δ’ ἀποστατεῖ φίλων.” σὺ δὲ θαρσῶν, ὅταν ἥκῃ μέρος
ἔργων, ἐπαΰσας πατρὸς αὐδὰν θροούσᾳ [πρὸς σὲ] τέκνον
[πατρὸς αὐδὰν] [καὶ] πέραιν’ ἀνεπίμομφον ἄταν. Περσέως τ’
ἐν φρεσὶν καρδίαν ἀνασχεθών, τοῖς θ’ ὑπὸ χθονὸς φίλοισιν,
τοῖς τ’ ἄνωθεν πρόπρας‐ σε χάριν ὀργᾶς λυγρᾶς, ἔνδοθεν
φόνιον ἄταν τιθείς, τὸν αἴτιον δ’ ἐξαπολλύων μόρου. ἥκω
μὲν οὐκ ἄκλητος, ἀλλ’ ὑπάγγελος· νέαν φάτιν δὲ πεύθομαι
λέγειν τινὰς ξένους μολόντας οὐδαμῶς ἐφίμερον, μόρον δ’
Ὀρέστου. καὶ τόδ’ ἀμφέρειν δόμοις γένοιτ’ ἂν ἄχθος
δειματοσταγὲς φόνῳ τῷ πρόσθεν ἑλκαίνουσι καὶ δεδηγμένοις.
πῶς ταῦτ’ ἀληθῆ καὶ βλέποντα δοξάσω; ἢ πρὸς γυναικῶν
δειματούμενοι λόγοι πεδάρσιοι θρῴσκουσι, θνῄσκοντες μάτην; τί
τῶνδ’ ἂν εἴποις ὥστε δηλῶσαι φρενί; ἠκούσαμεν μέν,
πυνθάνου δὲ τῶν ξένων ἔσω παρελθών. οὐδὲν ἀγγέλων σθένος
ὡς αὐτὸν αὐτῶν ἄνδρα πεύθεσθαι πάρα. ἰδεῖν ἐλέγξαι τ’
αὖ θέλω τὸν ἄγγελον, εἴτ’ αὐτὸς ἦν θνῄσκοντος ἐγγύθεν
παρών, εἴτ’ ἐξ ἀμαυρᾶς κληδόνος λέγει μαθών. οὔτοι φρέν’
ἂν κλέψειεν ὠμματωμένην. Ζεῦ Ζεῦ, τί λέγω, πόθεν ἄρξωμαι
τάδ’ ἐπευχομένη κἀπιθεάζουσ’, ὑπὸ δ’ εὐνοίας πῶς ἴσον
εἰποῦσ’ ἀνύσωμαι; νῦν γὰρ μέλλουσι μιανθεῖσαι πειραὶ κοπάνων
ἀνδροδαΐκτων ἢ πάνυ θήσειν Ἀγαμεμνονίων οἴκων ὄλεθρον
διὰ παντός, ἢ πῦρ καὶ φῶς ἐπ’ ἐλευθερίᾳ δαίων ἀρχάς τε
πολισσονόμους πατέρων <θ’> ἕξει μέγαν ὄλβον. τοιάνδε πάλην
μόνος ὢν ἔφεδρος δισσοῖς μέλλει θεῖος Ὀρέστης ἅψειν. εἴη
δ’ ἐπὶ νίκῃ. ἒ ἔ, ὀτοτοτοῖ. ἔα ἔα μάλα· πῶς ἔχει;
πῶς κέκρανται δόμοις; ἀποσταθῶμεν πράγματος τελουμένου, ὅπως
δοκῶμεν τῶνδ’ ἀναίτιαι κακῶν εἶναι· μάχης γὰρ δὴ κεκύρωται
τέλος. οἴμοι, πανοίμοι δεσπότου πεπληγμένου· οἴμοι μάλ’
αὖθις ἐν τρίτοις προσφθέγμασιν. Αἴγισθος οὐκέτ’ ἔστιν.
ἀλλ’ ἀνοίξατε ὅπως τάχιστα, καὶ γυναικείους πύλας μοχλοῖς
χαλᾶτε· καὶ μάλ’ ἡβῶντος δὲ δεῖ, οὐχ ὡς δ’ ἀρῆξαι
διαπεπραγμένῳ· τί γάρ; ἰοὺ ἰού. κωφοῖς ἀυτῶ καὶ
καθεύδουσιν μάτην ἄκραντα βάζω; ποῖ Κλυταιμήστρα; τί δρᾷ;
ἔοικε νῦν αὐτῆς ἐπὶ ξυροῦ πέλας αὐχὴν πεσεῖσθαι πρὸς
δίκην πεπληγμένος. τί δ’ ἐστὶ χρῆμα; τίνα βοὴν ἵστης
δόμοις; τὸν ζῶντα καίνειν τοὺς τεθνηκότας λέγω. οἲ ’γώ.
ξυνῆκα τοὔπος ἐξ αἰνιγμάτων. δόλοις ὀλούμεθ’, ὥσπερ οὖν
ἐκτείναμεν. δοίη τις ἀνδροκμῆτα πέλεκυν ὡς τάχος· εἰδῶμεν
εἰ νικῶμεν, ἢ νικώμεθα· ἐνταῦθα γὰρ δὴ τοῦδ’ ἀφικόμην
κακοῦ. σὲ καὶ ματεύω· τῷδε δ’ ἀρκούντως ἔχει. οἲ ’γώ.
τέθνηκας, φίλτατ’ Αἰγίσθου βία. φιλεῖς τὸν ἄνδρα; τοιγὰρ ἐν
ταὐτῷ τάφῳ κείσῃ· θανόντα δ’ οὔτι μὴ προδῷς ποτε.
ἐπίσχες, ὦ παῖ, τόνδε δ’ αἴδεσαι, τέκνον, μαστόν, πρὸς ᾧ
σὺ πολλὰ δὴ βρίζων ἅμα οὔλοισιν ἐξήμελξας εὐτραφὲς γάλα.
Πυλάδη τί δράσω; μητέρ’ αἰδεσθῶ κτανεῖν; ποῦ δὴ τὰ λοιπὰ
Λοξίου μαντεύματα τὰ πυθόχρηστα, πιστὰ δ’ εὐορκώματα; ἅπαντας
ἐχθροὺς τῶν θεῶν ἡγοῦ πλέον. κρίνω σὲ νικᾶν, καὶ παραινεῖς
μοι καλῶς. ἕπου, πρὸς αὐτὸν τόνδε σὲ σφάξαι θέλω. καὶ
ζῶντα γάρ νιν κρείσσον’ ἡγήσω πατρός· τούτῳ θανοῦσα
ξυγκάθευδ’, ἐπεὶ φιλεῖς τὸν ἄνδρα τοῦτον, ὃν δ’ ἐχρῆν
φιλεῖν στυγεῖς. ἐγώ σ’ ἔθρεψα, σὺν δὲ γηράναι θέλω.
πατροκτονοῦσα γὰρ ξυνοικήσεις ἐμοί; ἡ Μοῖρα τούτων, ὦ
τέκνον, παραιτία. καὶ τόνδε τοίνυν Μοῖρ’ ἐπόρσυνεν μόρον.
οὐδὲν σεβίζῃ γενεθλίους ἀράς, τέκνον; τεκοῦσα γάρ μ’
ἔρριψας ἐς τὸ δυστυχές. οὔτοι σ’ ἀπέρριψ’ εἰς δόμους
δορυξένους. αἰκῶς ἐπράθην ὢν ἐλευθέρου πατρός. ποῦ δῆθ’ ὁ
τῖμος, ὅντιν’ ἀντεδεξάμην; αἰσχύνομαί σοι τοῦτ’ ὀνειδίσαι
σαφῶς. μὴ ἀλλ’ εἴφ’ ὁμοίως καὶ πατρὸς τοῦ σοῦ μάτας. μὴ
’λεγχε τὸν πονοῦντ’ ἔσω καθημένη. ἄλγος γυναιξὶν ἀνδρὸς
εἴργεσθαι, τέκνον. τρέφει δέ γ’ ἀνδρὸς μόχθος ἡμένας ἔσω.
κτενεῖν ἔοικας, ὦ τέκνον, τὴν μητέρα. σύ τοι σεαυτήν, οὐκ
ἐγώ, κατακτενεῖς. ὅρα, φύλαξαι μητρὸς ἐγκότους κύνας. τὰς
τοῦ πατρὸς δὲ πῶς φύγω, παρεὶς τάδε; ἔοικα θρηνεῖν ζῶσα
πρὸς τύμβον μάτην. πατρὸς γὰρ αἶσα τόνδε σοὐρίζει μόρον.
οἲ ’γὼ τεκοῦσα τόνδ’ ὄφιν ἐθρεψάμην. ἦ κάρτα μάντις οὑξ
ὀνειράτων φόβος. ἔκανες ὃν οὐ χρῆν, καὶ τὸ μὴ χρεὼν
πάθε. στένω μὲν οὖν καὶ τῶνδε συμφορὰν διπλῆν. ἐπεὶ δὲ
πολλῶν αἱμάτων ἐπήκρισε τλήμων Ὀρέστης, τοῦθ’ ὅμως
αἱρούμεθα, ὀφθαλμὸν οἴκων μὴ πανώλεθρον πεσεῖν. ἔμολε μὲν
δίκα Πριαμίδαις χρόνῳ, βαρύδικος ποινά· ἔμολε δ’ ἐς δόμον
τὸν Ἀγαμέμνονος διπλοῦς λέων, διπλοῦς Ἄρης. ἔλασε δ’ ἐς τὸ
πᾶν ὁ πυθόχρηστος φυγὰς θεόθεν εὖ φραδαῖσιν ὡρμημένος.
ἐπολολύξατ’ ὦ δεσποσύνων δόμων ἀναφυγᾶς κακῶν καὶ κτεάνων
τριβᾶς ὑπαὶ δυοῖν μιαστόροιν, δυσοίμου τύχας. ἔμολε δ’ ᾧ
μέλει κρυπταδίου μάχας δολιόφρων ποινά· ἔθιγε δ’ ἐν μάχᾳ
χερὸς ἐτήτυμος Διὸς κόρα—Δίκαν δέ νιν προσαγορεύομεν βροτοὶ
τυχόντες καλῶς— ὀλέθριον πνέουσ’ ἐν ἐχθροῖς κότον.
<ἐπολολύξατ’ ὦ δεσποσύνων δόμων ἀναφυγᾶς κακῶν καὶ κτεάνων
τριβᾶς ὑπαὶ δυοῖν μιαστόροιν, δυσοίμου τύχας.> τά περ ὁ
Λοξίας ὁ Παρνασσίας μέγαν ἔχων μυχὸν χθονὸς ἐπωρθία‐ ξεν
ἀδόλως δόλοις βλάβαν ἐγχρονισθεῖσαν ἐποίχεται. †κρατεῖταί
πως τὸ θεῖον παρὰ τὸ μὴ ὑπουργεῖν κακοῖς†. ἄξια δ’
οὐρανοῦχον ἀρχὰν σέβειν. πάρα τε φῶς ἰδεῖν μέγα τ’
ἀφῃρέθην ψάλιον οἰκέων. ἄναγε μὰν δόμοι· πολὺν ἄγαν
χρόνον χαμαιπετεῖς ἔκεισθ’ ἀεί. τάχα δὲ παντελὴς χρόνος
ἀμείψεται πρόθυρα δωμάτων, ὅταν ἀφ’ ἑστίας πᾶν ἐλαθῇ
μύσος καθαρμοῖσιν ἀτᾶν ἐλατηρίοις. τύχαι δ’ εὐπροσωποκοῖται
τὸ πᾶν ἰδεῖν [ἀκοῦσαι] πρευμενεῖς μετοίκοις δόμων πεσοῦνται
πάλιν. πάρα τε φῶς ἰδεῖν <μέγα τ’ ἀφῃρέθην ψάλιον οἰκέων.
ἄναγε μὰν δόμοι· πολὺν ἄγαν χρόνον χαμαιπετεῖς ἔκεισθ’
ἀεί.> ἴδεσθε χώρας τὴν διπλῆν τυραννίδα πατροκτόνους τε
δωμάτων πορθήτορας. σεμνοὶ μὲν ἦσαν ἐν θρόνοις τόθ’ ἥμενοι,
φίλοι δὲ καὶ νῦν, ὡς ἐπεικάσαι πάθη πάρεστιν, ὅρκος τ’
ἐμμένει πιστώμασι. ξυνώμοσαν μὲν θάνατον ἀθλίῳ πατρὶ καὶ
ξυνθανεῖσθαι· καὶ τάδ’ εὐόρκως ἔχει. ἴδεσθε δ’ αὖτε, τῶνδ’
ἐπήκοοι κακῶν, τὸ μηχάνημα, δεσμὸν ἀθλίῳ πατρί, πέδας τε
χειροῖν καὶ ποδοῖν ξυνωρίδα. ἐκτείνατ’ αὐτὸ καὶ κύκλῳ
παρασταδὸν στέγαστρον ἀνδρὸς δείξαθ’, ὡς ἴδῃ πατήρ, οὐχ
οὑμός, ἀλλ’ ὁ πάντ’ ἐποπτεύων τάδε Ἥλιος, ἄναγνα μητρὸς
ἔργα τῆς ἐμῆς, ὡς ἂν παρῇ μοι μάρτυς ἐν δίκῃ ποτέ, ὡς
τόνδ’ ἐγὼ μετῆλθον ἐνδίκως μόρον τὸν μητρός· Αἰγίσθου γὰρ
οὐ λέγω μόρον· ἔχει γὰρ αἰσχυντῆρος, ὡς νόμος, δίκην·
ἥτις δ’ ἐπ’ ἀνδρὶ τοῦτ’ ἐμήσατο στύγος, ἐξ οὗ τέκνων
ἤνεγχ’ ὑπὸ ζώνην βάρος, φίλον τέως, νῦν δ’ ἐχθρόν, ὡς
φαίνει, κακόν, τί σοι δοκεῖ; μύραινά γ’ εἴτ’ ἔχιδν’ ἔφυ
σήπειν θιγοῦσ’ ἂν ἄλλον οὐ δεδηγμένον τόλμης ἕκατι
κἀκδίκου φρονήματος. τί νιν προσείπω, κἂν τύχω μάλ’
εὐστομῶν; ἄγρευμα θηρός, ἢ νεκροῦ ποδένδυτον δροίτης
κατασκήνωμα; δίκτυον μὲν οὖν, ἄρκυν τ’ ἂν εἴποις καὶ
ποδιστῆρας πέπλους. τοιοῦτον ἂν κτήσαιτο φηλήτης ἀνήρ, ξένων
ἀπαιόλημα κἀργυροστερῆ βίον νομίζων, τῷδέ τ’ ἂν δολώματι
πολλοὺς ἀναιρῶν πολλὰ θερμαίνοι φρένα. τοιάδ’ ἐμοὶ ξύνοικος
ἐν δόμοισι μὴ γένοιτ’· ὀλοίμην πρόσθεν ἐκ θεῶν ἄπαις.
αἰαῖ <αἰαῖ> μελέων ἔργων· στυγερῷ θανάτῳ διεπράχθης. ἒ
ἔ, μίμνοντι δὲ καὶ πάθος ἀνθεῖ. ἔδρασεν ἢ οὐκ ἔδρασε;
μαρτυρεῖ δέ μοι φᾶρος τόδ’, ὡς ἔβαψεν Αἰγίσθου ξίφος. φόνου
δὲ κηκὶς ξὺν χρόνῳ ξυμβάλλεται, πολλὰς βαφὰς φθείρουσα τοῦ
ποικίλματος. νῦν αὐτὸν αἰνῶ, νῦν ἀποιμώζω παρών,
πατροκτόνον θ’ ὕφασμα προσφωνῶν τόδε. ἀλγῶ μὲν ἔργα καὶ
πάθος γένος τε πᾶν, ἄζηλα νίκης τῆσδ’ ἔχων μιάσματα. οὔτις
μερόπων ἀσινὴς βίοτον διὰ παντὸς ἀπήμον’ ἀμείψει. ἒ ἔ,
μόχθος δ’ ὁ μὲν αὐτίχ’, ὁ δ’ ἥξει. ἀλλ’, ὡς ἂν εἰδῆτ’,
οὐ γὰρ οἶδ’ ὅπη τελεῖ, ὥσπερ ξὺν ἵπποις ἡνιοστροφῶ
δρόμου ἐξωτέρω· φέρουσι γὰρ νικώμενον φρένες δύσαρκτοι· πρὸς
δὲ καρδίᾳ φόβος ᾄδειν ἕτοιμος ἠδ’ ὑπορχεῖσθαι κότῳ.
ἕως δ’ ἔτ’ ἔμφρων εἰμί, κηρύσσω φίλοις κτανεῖν τέ φημι
μητέρ’ οὐκ ἄνευ δίκης, πατροκτόνον μίασμα καὶ θεῶν στύγος.
καὶ φίλτρα τόλμης τῆσδε πλειστηρίζομαι τὸν πυθόμαντιν Λοξίαν,
χρήσαντ’ ἐμοὶ πράξαντι μὲν ταῦτ’ ἐκτὸς αἰτίας κακῆς
εἶναι, παρέντα δ’—οὐκ ἐρῶ τὴν ζημίαν· τόξῳ γὰρ οὔτις
πημάτων ἐφίξεται. καὶ νῦν ὁρᾶτέ μ’, ὡς παρεσκευασμένος ξὺν
τῷδε θαλλῷ καὶ στέφει προσίξομαι μεσόμφαλόν θ’ ἵδρυμα,
Λοξίου πέδον, πυρός τε φέγγος ἄφθιτον κεκλημένον, φεύγων τόδ’
αἷμα κοινόν· οὐδ’ ἐφ’ ἑστίαν ἄλλην τραπέσθαι Λοξίας
ἐφίετο. καὶ μαρτυρεῖν μὲν ὡς ἐπορσύνθη κακὰ τάδ’ ἐν χρόνῳ
μοι πάντας Ἀργείους λέγω· ἐγὼ δ’ ἀλήτης τῆσδε γῆς
ἀπόξενος, ζῶν καὶ τεθνηκὼς τάσδε κληδόνας λιπών. ἀλλ’ εὖ γ’
ἔπραξας, μηδ’ ἐπιζευχθῇς στόμα φήμῃ πονηρᾷ μηδ’ ἐπιγλωσσῶ
κακά, ἐλευθερώσας πᾶσαν Ἀργείων πόλιν, δυοῖν δρακόντοιν
εὐπετῶς τεμὼν κάρα. ἆ, ἆ. δμωαὶ γυναῖκες, αἵδε Γοργόνων
δίκην φαιοχίτωνες καὶ πεπλεκτανημέναι πυκνοῖς δράκουσιν·
οὐκέτ’ ἂν μείναιμ’ ἐγώ. τίνες σε δόξαι, φίλτατ’ ἀνθρώπων
πατρί, στροβοῦσιν; ἴσχε, μὴ φόβου νικῶ πολύ. οὐκ εἰσὶ
δόξαι τῶνδε πημάτων ἐμοί· σαφῶς γὰρ αἵδε μητρὸς ἔγκοτοι
κύνες. ποταίνιον γὰρ αἷμά σοι χεροῖν ἔτι· ἐκ τῶνδέ τοι
ταραγμὸς ἐς φρένας πίτνει. ἄναξ Ἄπολλον, αἵδε πληθύουσι
δή, κἀξ ὀμμάτων στάζουσιν αἷμα δυσφιλές. εἷς σοὶ καθαρμός·
Λοξίας δὲ προσθιγὼν ἐλεύθερόν σε τῶνδε πημάτων κτίσει.
ὑμεῖς μὲν οὐχ ὁρᾶτε τάσδ’, ἐγὼ δ’ ὁρῶ· ἐλαύνομαι δὲ
κοὐκέτ’ ἂν μείναιμ’ ἐγὼ. ἀλλ’ εὐτυχοίης, καί σ’ ἐποπτεύων
πρόφρων θεὸς φυλάσσοι καιρίοισι συμφοραῖς. ὅδε τοι μελάθροις
τοῖς βασιλείοις τρίτος αὖ χειμὼν πνεύσας γονίας ἐτελέσθη.
παιδοβόροι μὲν πρῶτον ὑπῆρξαν μόχθοι τάλανές [τε Θυέστου]·
δεύτερον ἀνδρὸς βασίλεια πάθη· λουτροδάικτος δ’ ὤλετ’ Ἀχαιῶν
πολέμαρχος ἀνήρ· νῦν δ’ αὖ τρίτος ἦλθέ ποθεν σωτήρ, ἢ
μόρον εἴπω; ποῖ δῆτα κρανεῖ, ποῖ καταλήξει μετακοιμισθὲν
μένος ἄτης;