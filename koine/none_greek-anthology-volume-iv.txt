λεονιδας Λεωνιδοτ ὀ πλόος ὡραῖος· καὶ γὰρ λαλαγεῦσα χελιδὼν
ἤδη μέμβλωκεν, χὠ χαρίεις Ζέφυρος· λειμῶνες δ’ ἀνθεῦσι,
σεσίγηκεν δὲ θάλασσα κύμασι καὶ τρηχεῖ πνεύματι βρασσομένη.
ἀγκύρας ἀνέλοιο, καὶ ἐκλύσαιο γύαια, ναυτίλε, καὶ πλώοις
πᾶσαν ἐφεὶς ὀθόνην. ταῦθ’ ὁ Πρίηπος ἐγὼν ἐπιτέλλομαι ὁ
λιμενίτας, ὤνθρωφ’, ὡς πλώοις πᾶσαν ἐπ’ ἐμπορίην. αντιπατερ
Ἀκμαῖος ῥοθίῃ νηὶ δρόμος, οὐδὲ θάλασσα πορφύρει τρομερῇ
φρικὶ χαρασσομένη· ἤδη δὲ πλάσσει μὲν ὑπώροφα γυρὰ χελιδὼν
οἰκία, λειμώνων δ’ ἁβρὰ γελᾷ πέταλα. τοὔνεκα μηρύσασθε
διάβροχα, πείσματα ναῦται, ἕλκετε δ’ ἀγκύρας φωλάδας ἐκ
λιμένων· λαίφεα δ’ εὐυφέα προτονίζετε. ταῦθ’ ὁ Πρίηπος ὔμμιν
ἐνορμίτας παῖς ἐνέπω Βρομίου. ανονψμι επιγραμματιξι εἰς ἀίδην
ἰθεῖα κατήλυσις, εἴτ’ ἀπ’ Ἀθηνῶν στείχοις, εἴτε νέκυς
νίσεαι ἐκ Μερόης. μὴ σὲ γ’ ἀνιάτω πάτρης ἀποτῆλε θανόντα·
πάντοθεν εἷς ὁ φέρων εἰς ἀίδην ἄνεμος. μαρξυς αργενταριυς
λῦσον ἀπ’ εὐόρμων δολιχὰ πρυμνήσια νηῶν, εὔτροχα δ’
ἐκπετάσας λαίφεα ποντοπόρει, ἔμπορε’ χειμῶνες γὰρ ἀπέδραμον,
ἄρτι δὲ κῦμα γλαυκὸν θηλύνει πρηΰγελως Ζέφυρος· ἤδη καὶ
φιλότεκνος ὑπὸ τραυλοῖσι χελιδὼν χείλεσι καρφίτην πηλοδομεῖ
θάλαμον ἄνθεα δ’ ἀντέλλουσι κατὰ χθόνα· τῷ σὺ Πριήπῳ
πειθόμενος πάσης ἅπτεο ναυτιλίης. τηψιλλυς ἤδη πηλοδομεῦσι
χελιδόνες, ἤδη ἀν’ οἶδμα κολποῦται μαλακὰς εἰς ὀθόνας
ζέφυρος· ἤδη καὶ λειμῶνες ὑπὲρ πετάλων ἐχέαντο ἄνθεα, καὶ
τρηχὺς σῖγα μέμυκε πόρος. σχοίνους μηρύεσθε, ἐφ’ ὁλκάδα
φορτίζεσθε ἀγκύρας, καὶ πᾶν λαῖφος ἔφεσθε κάλοις. ταῦτ’
ὔμμιν πλώουσιν ἐπ’ ἐμπορίην ὁ Πρίηπος ὁ λιμενορμίτης
ναυτιλίην γράφομαι, σατψρυς ἤδη μὲν Ζεφύροιο ποητόκου ὑγρὸν
ἄημα ἠρέμα λειμῶνας πίτνει ἐπ’ ἀνθοκόμους· Κεκροπίδες δ’
ἠχεῦσι· γαληναίη δὲ θάλασσα μειδιάει, κρυερῶν ἄτρομος ἐξ
ἀνέμων. ἀλλ’ ἴτε θαρσαλέοι, πρυμνήσια λύετε, ναῦται, πίτνατε
δὲ πτερύγων λεπταλέας στολίδας. ὦ ἴτ’ ἐπ’ ἐμπορίην πίσυνοι
χαρίεντι Πριήπῳ, ὦ ἴτε δὴ λιμένων δαίμονι πειθόμενοι.
αρξηιας τοῦδέ με κυμοπλῆγος ἐπὶ σκοπέλοιο Πρίηπον ναῦται
Θρηικίου θέντο πόρου φύλακα, πολλάκις οἷς ἤιξα ταχὺς
καλέουσιν ἀρωγός, ξεῖνε, κατὰ πρύμνης ἡδὺν ἄγων Ζέφυρον.
τοὔνεκεν οὔτ’ ἄκνισον, ὅπερ θέμις, οὔτ’ ἐπιδευῆ εἴαρος
ἀθρήσεις βωμὸν ἐμὸν στεφάνων, ἀλλ’ αἰεὶ θυόεντα καὶ
ἔμπυρον· οὐδ’ ἑκατόμβη τόσσον ὅσον τιμὴ δαίμοσιν
ἁνδάνεται. αρξηιας βαιὸς ἰδεῖν ὁ Πρίηπος ἐπαιγιαλίτιδα ναίω
χηλήν, αἰθυίας οὔποτε % ἀντιβίας,1 φοξός, ἄπους, οἷόν κεν
ἐρημαίῃσιν ἐπ’ ἀκταῖς ξέσσειαν μογερῶν υἱέες ἰχθυβόλων.
ἀλλ’ ἤν τις γριπεύς με βοηθόον ἢ καλαμευτὴς φωνήσῃ, πνοιῆς
ἵεμαι ὀξύτερος. λεύσσω καὶ τὰ θέοντα καθ’ ὕδατος· ἦ γὰρ
ἀπ’ ἔργων δαίμονες, οὐ μορφᾶς γνωστὸν ἔχουσι τύπον. ανονψμι
επιγραμματιξι τὸν βραχύν, ἰχθυβολῆες, ὑπὸ σχίνῳ με Πρίηπον
στειλάμενοι κώπαις τὰν ὀλίγαν ἄκατον, (δίκτῡ ἄγ’
ἁπλώσασθε,) πολὺν δ’ ἁλινηχέα βῶκα καὶ σκάρον, οὐ θρίσσης
νόσφιν, ἀρυσσάμενοι, γλαυκὸν ἐνιδρυνθέντα νάπῃ σημάντορα
θήρης τίετ’, ἀπ’ οὐκ ὀλίγων βαιὸν ἀπαρχόμενοι. αρξηιας Πᾶνά
με τόνδ’ ἱερῆς ἐπὶ λισσάδος, αἰγιαλίτην Πᾶνα, τὸν εὐόρμων
τῇδ’ ἔφορον λιμένων, οἱ γριπῆες ἔθεντο· μέλω δ’ ἐγὼ
ἄλλοτε κύρτοις, ἄλλοτε δ’ αἰγιαλοῦ τοῦδε σαγηνοβόλοις. ἀλλὰ
παράπλει, ξεῖνε· σέθεν δ’ ἐγὼ οὕνεκα ταύτης εὐποιΐης πέμψω
πρηΰν ὄπισθε νότον. σατψρυς εἴτε σὺ γ’ ὀρνεόφοιτον ὑπὲρ
καλαμῖδα παλύνας ἰξῷ ὀρειβατέεις, εἴτε λαγοκτονέεις, Πᾶνα
κάλει. κυνὶ Πὰν λασίου ποδὸς ἴχνια φαίνει· σύνθεσιν
ἀκλινέων Πὰν ἀνάγει καλάμων. ανονψμι επιγραμματιξι τῇδ’ ὑπὸ
τὰν ἄρκευθον ἴτ’ ἀμπαύοντες, ὁδῖται, γυῖα παρ’ Ἑρμείᾳ
σμικρὸν ὁδοῦ φύλακι, μὴ φύρδαν, ὅσσοι δὲ βαρεῖ γόνυ
κάμνετε μόχθῳ καὶ δίψᾳ, δολιχὰν οἶμον ἀνυσσάμενοι. πνοιὴ
γὰρ καὶ θῶκος ἐύσκιος. ἅ θ’ ὑπὸ πέτρᾳ πῖδαξ εὐνήσει
γυιοβαρῆ κάματον ἔνδιον δὲ φυγόντες ὀπωρινοῦ κυνὸς ἄσθμα,
ὡς θέμις, Ἑρμείην εἰνόδιον τίετε. σατψρυς ἦ καλὸν αἱ
δάφναι, καλὸν δ’ ὑπὸ πυθμέσιν ὕδωρ πιδύει, πυκινὸν δ’ ἄλσος
ὑποσκιάει τηλεθάον, ζεφύροισιν ἐπίδρομον, ἄλκαρ ὁδίταις
δίψης καὶ καμάτου καὶ φλογὸς ἠελίου. αγατηιας σξηολαστιξυς
εὔδια μὲν πόντος πορφύρεται· οὐ γὰρ ἀήτης κύματα λευκαίνει
φρικὶ χαρασσόμενα· οὐκέτι δὲ σπιλάδεσσι περικλασθεῖσα θάλασσα
ἔμπαλιν ἀντωπὸς πρὸς βάθος εἰσάγεται. οἱ ζέφυροι πνείουσιν,
ἐπιτρύζει δὲ χελιδὼν κάρφεσι κολλητὸν πηξαμένη θάλαμον.
θάρσει, ναυτιλίης ἐμπείραμε, κἂν παρὰ Σύρτιν, κἂν παρὰ
Σικελικὴν ποντοπορῇς κροκάλην μοῦνον ἐνορμίταο παραὶ βωμοῖσι
Πριήπου ἢ σκάρον ἢ βῶκας φλέξον ἐρευθομένους. παυλυς
σιλεντιαριυς ἤδη μὲν ζεφύροισι μεμυκότα κόλπον ἀνοίγει
εἴαρος εὐλείμων θελξινόοιο χάρις· ἄρτι δὲ δουρατέοισιν
ἐπωλίσθησε κυλίνδροις ὁλκὰς ἀπ’ ἠιόνων ἐς βυθὸν ἑλκομένη.
λαίφεα κυρτώσαντες ἀταρβέες ἔξιτε, ναῦται, πρηῢν ἀμοιβαίης
φόρτον ἐς ἐμπορίης. πιστὸς νηυσὶ Πρίηπος, ἐπεὶ Θέτιν
εὔχομαι εἶναι ἡμετέρου πατρὸς ξεινοδόκον Βρομίου. τηεαετετυς
ἤδη καλλιπέτηλον ἐπ’ εὐκάρποισι λοχείαις λήιον ἐκ ῥοδέων
ἀνθοφορεῖ καλύκων ἤδη ἐπ’ ἀκρεμόνεσσιν ἰσοζυγέων κυπαρίσσων
μουσομανὴς τέττιξ θέλγει ἀμαλλοδέτην· καὶ φιλόπαις ὑπὸ γεῖσα
δόμους τεύξασα χελιδὼν ἔκγονα πηλοχύτοις ξεινοδοκεῖ θαλάμοις.
ὑπνώει δὲ θάλασσα, φιλοζεφύροιο γαλήνης νηοφόροις νώτοις
εὔδια πεπταμένης, οὐκ ἐπὶ πρυμναίοισι καταιγίζουσα κορύμβοις,
οὐκ ἐπὶ ῥηγμίνων ἀφρὸν ἐρευγομένη. ναυτίλε, ποντομέδοντι
καὶ ὁρμοδοτῆρι Πριήπῳ τευθίδος ἢ τρίγλης ἀνθεμόεσσαν
ἴτυν, ἢ σκάρον αὐδήεντα παραὶ βωμοῖσι πυρώσας, ἄτρομος
Ἰονίου τέρμα θαλασσοπόρει. αντιπηιλυς Ἀρχέλεω, λιμενῖτα, σὺ
μέν, μάκαρ, ἠπίῳ αὔρῃ πέμπε κατὰ σταθερῆς οἰχομένην;
ὀθόνην ἄχρις ἐπὶ Τρίτωνα· σὺ δ’ ἠόνος ἄκρα λελογχὼς τὴν
ἐπὶ Πυθείου ῥύεο ναυστολίην· κεῖθεν δ’, εἰ Φοίβῳ μεμελήμεθα
πάντες ἀοιδοί, πλεύσομαι εὐαεῖ θαρσαλέως ζεφύρῳ. μαρξυς
αργενταριυς Γῶβρυ, Διώνυσός σε καὶ ἡ φιλεράστρια Κύπρις
τέρποι, καὶ γλυκεραὶ γράμμασι Πιερίδες· ὧν μὲν γὰρ σοφίην
ἀποδρέπτεο· τῆς δ’ ἐς ἔρωτας ἔρχεο· τοῦ δὲ φίλας
λαβροπότει κύλικας. απολλονιδες ἡδὺ παρειάων πρῶτον θέρος
ἤματι τούτῳ κείρεο, καὶ γενύων ἠιθέους ἕλικας, Γάιε· σὸν
δὲ πατὴρ χερὶ δέξεται εὐκτὸν ἴουλον Λεύκιος, αὐξομένου
πουλὺν ἐς ἠέλιον. δωρεῦνται χρυσέοισιν, ἐγὼ δ’ ἱλαροῖς
ἐλέγοισιν οὐ γὰρ δὴ πλούτου Μοῦσα χερειοτέρη. αδαευς ἤν τινα
καλὸν ἴδῃς, εὐθὺς τὸ πρῆγμα κροτείσθω· βάζ’ ἃ φρονεῖς·
ὄρχεων δράσσεο χερσὶν ὅλαις· ἢν δ’ εἴπῃς, τίω σε, καὶ
ἔσσομαι οἷά τ’ ἀδελφός, αἰδώς σου κλείσει τὴν ἐπὶ
τοὔργον ὁδόν. πηιλοδεμυς Κύπρι γαληναίη, φιλονύμφιε, Κύπρι
δικαίων σύμμαχε, Κύπρι Πόθων μῆτερ ἀελλοπόδων, Κύπρι, τὸν
ἡμίσπαστον ἀπὸ κροκέων ἐμὲ παστῶν, τὸν χιόσι ψυχὴν Κελτίσι
νιφόμενον, Κύπρι, τὸν ἡσύχιόν με, τὸν οὐδενὶ κοῦφα
λαλεῦντα, τὸν σέο πορφυρέῳ κλυζόμενον πελάγει, Κύπρι
φιλορμίστειρα, φιλόργιε, σῷζέ με, Κύπρι, Ναϊακοὺς ἤδη,
δεσπότι, πρὸς λιμένας. βιανορ μὴ πόδα γυμνὸν ἔρεσσε δῑ
ὑλάεσσαν ἀταρπὸν Αἰγύπτου· χαροπῶν φεῦγε διὲξ ὀφίων,
ἀγρεῦ δουνακόδιφα· τὸν ἐκ χέρσου δὲ φύλαξαι ἰόν, ὁ
τοξεύειν ὄρνιν ἐπειγόμενος. αυτομεδον Νικήτης ὀλίγοις μὲν
ἐπὶ προτόνοισιν, ἀήτης οἷάτε, πρηείης ἄρχεται ἐκ μελέτης·
ἀλλ’ ὅταν ἐμπνεύσῃ, κατὰ δ’ ἱστία πάντα φέρηται, λαίφεα
πακτώσας, μέσσα θέει πελάγη, ναῦς ἅτε μυριόφορτος, ἕως ἐπὶ
τέρματα μύθων ἔλθῃ ἀκυμάντους † ἔμπροσθεν εἰς λιμένας.
ξριναγορας φρὴν ἱερὴ μεγάλου Ἐνοσίχθονος, ἔσσο καὶ ἄλλοις
ἠπίη, Αἰγαίην οἳ διέπουσιν ἅλα· κἠμοὶ γὰρ Θρήικι
διωκομένῳ ὑπ’ ἀήτῃ ὤρεξας πρηεῖ’ ἀσπασίῳ λιμένας.
αντιπατερ Φοῖβε, Κεφαλλήνων λιμενοσκόπε, θῖνα Πανόρμου ναίων,
τρηχείης ἀντιπέρην Ἰθάκης, δός με δῑ εὐπλώτοιο πρὸς Ἀσίδα
κύματος ἐλθεῖν, Πείσωνος δολιχῇ νηὶ συνεσπόμενον καὶ τὸν
ἐμὸν βασιλῆα τὸν ἄλκιμον εὖ μὲν ἐκείνῳ ἵλαον, εὖ δ’
ὕμνοις ἄρτισον ἡμετέροις. πσευδο‐λυξιανυς ὡς τεθνηξόμενος τῶν
σῶν ἀγαθῶν ἀπόλαυε, ὡς δὲ βιωσόμενος φείδεο σῶν κτεάνων.
ἔστι δ’ ἀνὴρ σοφὸς οὗτος, ὃς ἄμφω ταῦτα νοήσας φειδοῖ
καὶ δαπάνῃ μέτρον ἐφηρμόσατο. πσευδο‐λυξιανυς ἀνθρώπους μὲν
ἴσως λήσεις ἄτοπόν τι ποιήσας, οὐ λήσεις δὲ θεοὺς οὐδὲ
λογιζόμενος. πσευδο‐λυξιανυς τοῖσι μὲν εὖ πράττουσιν πᾶς ὁ
βίος βραχύς; ἐστιν, τοῖς δὲ κακῶς μία νὺξ ἄπλετός ἐστι
χρόνος. πσευδο‐λυξιανυς οὐχ ὁ Ἔρως ἀδικεῖ μερόπων γένος,
ἀλλ’ ἀκολάστοις ψυχαῖς ἀνθρώπων ἔσθ’ ὁ Ἔρως πρόφασις.
ανονψμι επιγραμματιξι ὠκεῖαι χάριτες γλυκερώτεραι· ἢν δὲ
βραδύνῃ, πᾶσα χάρις κενεή, μηδὲ λέγοιτο χάρις. πσευδο‐λυξιανυς
θνητὰ τὰ τῶν θνητῶν, καὶ πάντα παρέρχεται ἡμᾶς ἢν δὲ μή,
ἀλλ’ ἡμεῖς αὐτὰ παρερχόμεθα. παλλαδας πολλὰ μεταξὺ πέλει
κύλικος, καὶ χείλεος ἄκρου, ανονψμι επιγραμματιξι ἐσθλὰ λέγειν
αἰεὶ πάντας, καλὸν αἰσχρὰ δέ, δεινόν, κἂν ὦσιν τούτων
ἄξιοι ὧν λέγομεν. παλλαδας εἰ τὸ μέλειν δύναταί τι, μερίμνα
καὶ μελέτω σοι· εἰ δὲ μέλει περὶ σοῦ δαίμονι, σοὶ τί μέλει;
οὔτε μεριμνήσεις δίχα δαίμονος, οὔτ’ ἀμελήσεις· ἀλλ’ ἵνα
σοί τι μέλῃ, δαίμονι τοῦτο μέλει. πσευδο‐λυξιανυς εὖ πράττων,
φίλος εἶ θνητοῖς, φίλος εἶ μακάρεσσι, καί σευ ῥηιδίως
ἔκλυον εὐξαμένου· ἢν πταίσῃς, οὐδεὶς ἔτι σοι φίλος, ἀλλ’
ἅμα πάντα ἐχθρά, Τύχης ῥιπαῖς συμμεταβαλλόμενα.
πσευδο‐λυξιανυς οὐδὲν ἐν ἀνθρώποισι Φύσις χαλεπώτερον εὗρεν
ἀνθρώπου καθαρὰν ψευδομένου φιλίην οὐ γὰρ ἔθ’ ὡς ἐχθρὸν
προφυλασσόμεθ’, ἀλλ’ ἀγαπῶντες ὡς φίλον, ἐν τούτῳ πλείονα
βλαπτόμεθα. πσευδο‐λυξιανυς ἡ βραδύπους βουλὴ μέγ’ ἀμείνων ἡ
δὲ ταχεῖα αἰὲν ἐφελκομένη τὴν μετάνοιαν ἔχει. διονψσιυς
ὥρη ἐρᾶν, ὥρη δὲ γαμεῖν, ὥρη δὲ πεπαῦσθαι. ανονψμι
επιγραμματιξι θησαυρὸς μέγας ἔστ’ ἀγαθὸς φίλος, Ἡλιόδωρε τῷ
καὶ τηρῆσαι τοῦτον ἐπισταμένῳ. τηεογνις μή ποτε, τὸν παρεόντα
παρεὶς φίλον, ἄλλον ἐρεύνα, δειλῶν ἀνθρώπων ῥήμασι
πειθόμενος. πσευδο‐λυξιανυς πλοῦτος ὁ τῆς ψυχῆς πλοῦτος μόνος
ἐστὶν ἀληθής· τἆλλα δ’ ἔχει λύπην πλείονα τῶν κτεάνων.
τόνδε πολυκτέανον καὶ πλούσιον ἐστι δίκαιον κλῄζειν, ὃς
χρῆσθαι τοῖς ἀγαθοῖς δύναται. εἰ δέ τις ἐν ψήφοις
κατατήκεται, ἄλλον ἐπ’ ἄλλῳ σωρεύειν αἰεὶ πλοῦτον
ἐπειγόμενος, οὗτος ὁποῖα μέλισσα πολυτρήτοις ἐνὶ σίμβλοις
μοχθήσει, ἑτέρων δρεπτομένων τὸ μέλι. πσευδο‐λυξιανυς ἀρρήτων
ἐπέων γλώσσῃ σφραγὶς ἐπικείσθω· κρείσσων γὰρ μύθων ἢ
κτεάνων φυλακή. ανονψμι επιγραμματιξι ἓξ ὧραι μόχθοις
ἱκανώταται αἱ δὲ μετ’ αὐτὰς γράμμασι δεικνύμεναι ζῆθι
λέγουσι βροτοῖς. παλλαδας ἢν ὁ φίλος τι λάβῃ, δόμινε φράτερ
εὐθὺς ἔγραψεν ἢν δ’ αὖ μή τι λάβῃ, τὸ φράτερ εἶπε
μόνον ὤνια γὰρ καὶ ταῦτα τὰ ῥήματα. αὐτὰρ ἔγωγε οὐκ
ἐθέλω δόμινε, οὐ γὰρ ἔχω δόμεναι. παλλαδας ἂν μνήμην,
ἄνθρωπε, λάβῃς, ὁ πατήρ σε τί ποιῶν ἔσπειρεν, παύσῃ τῆς
μεγαλοφροσύνης. ἀλλ’ ὁ Πλάτων σοὶ τῦφον ὀνειρώσσων ἐνέφυσεν,
ἀθάνατόν σε λέγων καὶ φυτὸν οὐράνιον. ἐκ πηλοῦ γέγονας· τί
φρονεῖς μέγα; τοῦτο μὲν οὕτως εἶπ’ ἄν τις, κοσμῶν πλάσματι
σεμνοτέρῳ. εἰ δὲ λόγον ζητεῖς τὸν ἀληθινόν, ἐξ ἀκολάστου
λαγνείας γέγονας καὶ μιαρᾶς ῥανίδος. παλλαδας ἡ μεγάλη
παίδευσις ἐν ἀνθρώποισι σιωπή· μάρτυρα Πυθαγόραν τὸν σοφὸν
αὐτὸν ἔχω, ὅς, λαλέειν εἰδὼς, ἑτέρους ἐδίδασκε σιωπᾷν,
φάρμακον ἡσυχίης ἐγκρατὲς εὑρόμενος. παλλαδας ἔσθιε, πῖνε,
μύσας ἐπὶ πένθεσιν οὐ γὰρ ἔοικεν γαστέρι πενθῆσαι νεκρόν
Ὅμηρος ἔφη· καὶ γὰρ ὁμοῦ θάψασαν ὀλωλότα δώδεκα τέκνα
σίτου μνησαμένην τὴν Νιόβην παράγει. παλλαδας μήποτε δουλεύσασα
γυνὴ δέσποινα γένοιτο, ἐστὶ παροιμιακόν. τῷδε δ’ ὅμοιον
ἐρῶ· μήτε δίκην δικάσειεν ἀνὴρ γεγονὼς δικολέκτης, μηδ’
ὅταν Ἰσοκράτους ῥητορικώτερος ᾖ. πῶς γὰρ ὁ μισθαρνεῖν
εἰθισμένος οὐδὲν ἑταίρας σεμνότερον, δικάσαι μὴ ῥυπαρῶς
δύναται; παλλαδας καὶ μύρμηκι χολὴν καὶ σέρφῳ φασὶν ἐνεῖναι·
εἶτα χολὴν μὲν ἔχει ζῷα τὰ φαυλότατα, ἐκκεῖσθαι δ’ ἐμὲ
πᾶσι χολὴν μὴ ἔχοντα κελεύεις, ὡς μηδὲ ψιλοῖς ῥήμασιν
ἀνταδικεῖν τοὺς ἔργοις ἀδικοῦντας; ἀποφράξαντα δεήσει
λοιπὸν ὁλοσχοίνῳ τὸ στόμα, μηδὲ πνέειν. παλλαδας τὴν Κίρκην
οὔ φημι, καθὼς εἴρηκεν Ὅμηρος, ἀντ’ ἀνδρῶν ποιεῖν ἢ σύας
ἠὲ λύκους τοὺς αὐτῇ προσιόντας· ἑταίρα δ’ οὖσα πανοῦργος,
τοὺς δελεασθέντας πτωχοτάτους ἐποίει· τῶν δ’ ἀνθρωπείων
ἀποσυλήσασα λογισμῶν, εἶτ’ ἀπὸ τῶν ἰδίων μηδὲν ἔχοντας
ἔτι ἔτρεφεν ἔνδον ἔχουσα δίκην ζῴων ἀλογίστων. ἔμφρων
δ’ ὢν Ὀδυσεύς, τὴν νεότητα φυγών, οὐχ Ἑρμοῦ, φύσεως δ’
ἰδίας ἐμφύντα λογισμὸν εἶχε γοητείας φάρμακον ἀντίπαλον.
παλλαδας ὁ φθόνος οἰκτιρμοῦ, κατὰ Πίνδαρον, ἐστιν ἀμείνων οἱ
βασκαινόμενοι λαμπρὸν ἔχουσι βίον τοὺς δὲ λίαν ἀτυχεῖς
οἰκτείρομεν. ἀλλά τις εἴην μήτ’ ἄγαν εὐδαίμων, μήτ’
ἐλεεινὸς ἐγώ. ἡ μεσότης γὰρ ἄριστον, ἐπεὶ τὰ μὲν ἄκρα
πέφυκεν κινδύνους ἐπάγειν, ἔσχατα δ’ ὕβριν ἔχει. παλλαδας
εὖγε λέγων, τὸν Καιρὸν ἔφης θεόν, εὖγε, Μένανδρε, ὡς
ἀνὴρ Μουσῶν καὶ Χαρίτων τρόφιμος πολλάκι γὰρ τοῦ σφόδρα
μεριμνηθέντος ἄμεινον προσπεσὸν εὐκαίρως εὗρέ τι
ταὐτόματον. παλλαδας εἰ τοὺς ἀνδροφόνους εὐδαίμονας ὄντας
ὁρῶμεν, οὐ πάνυ θαυμάζω· τοῦ Διός ἐστι γέρας. τὸν γὰρ
γεννήσαντα μεμισηκὼς καὶ ἐκεῖνος κτεῖνεν ἄν, εἰ ὁ Κρόνος
θνητὸς ἐτύγχανεν ὤν· ἀντὶ δὲ τοῦ κτεῖναι σὺν τοῖς Τιτῆσι
κολάζει, δέσμιον, ὡς λῃστήν, εἰς τὸ βάραθρον ἐνείς. παλλαδας
οὐ ποιεῖ θάνατον μόνον ἡ φθίσις· ἀλλὰ τὸν αὐτὸν καὶ πολλὴ
παχύτης πολλάκις εἰργάσατο. τοῦδ’ ὁ τυραννήσας Διονύσιος
Ἡρακλείας τῆς ἐν τῷ Πόντῳ μάρτυς, ὁ τοῦτο παθών. παλλαδας
ἂν πάνυ κομπάζῃς προστάγμασι μὴ ὑπακούειν τῆς γαμετῆς,
ληρεῖς· οὐ γὰρ ἀπὸ δρυὸς εἶ, οὐδ’ ἀπὸ πέτρης, φησὶν ὃ
θ’ οἱ πολλοὶ κατ’ ἀνάγκην πάσχομεν, ἢ πάντες, καὶ σὺ
γυναικοκρατᾖ. εἰ δ’, οὐ σανδαλίῳ, φὴς, τύπτομαι, οὐδ’,
ἀκολάστου οὔσης μοι γαμετῆς, χρή με μύσαντα φέρειν δουλεύειν
σε λέγω μετριώτερον, εἴ γε πέπρασαι σώφρονι δεσποίνῃ μηδὲ
λίαν χαλεπῇ. παλλαδας οὐδὲν σωφροσύνης τεκμήριόν ἐστι
πρόδηλον· τοῖς ἐμπαιζομένοις ἀνδράσι ταῦτα λέγω. οὔτε τὸ
δύσμορφον πάντως ἀνύποπτον ὑπάρχει, οὔτ’ ἀκολασταίνειν πᾶσα
πέφυκε καλή, καὶ γάρ τις διὰ τὴν ὥραν τοῖς πολλὰ διδοῦσιν
οὐχ ἕπεται· πολλὰς δ’ ἔστι γυναῖκας ἰδεῖν οὐχὶ καλὰς τὴν
ὄψιν, ὀπυιομένας ἀκορέστως, καὶ τοῖς χ;χρησαμένοις πολλὰ
χαριζομένας. οὐκ εἴ τις συνάγει τὰς ὀφρύας, οὐδὲ γελῶσα
φαίνεται, ὀφθῆναὶ τ’ ἀνδράσιν ἐκτρέπεται, σωφροσύνης τρόπος
οὗτος ἐχέγγυος· ἀλλά τις εὕροι μαχλάδα; μὲν κρύβδην τὴν
πάνυ σεμνοτάτην, τὰς δ’ ἱλαρὰς καὶ πᾶσι φιλανθρώπως
προσιούσας σώφρονας, εἰ σώφρων ἐστὶ γυνή τις ὅλως. ἡλικίᾳ
τοίνυν τάδε κρίνεται; ἀλλ’ Ἀφροδίτης οἴστρων εἰρήνην οὐδὲ
τὸ γῆρας ἔχει. ὅρκοις λοιπὸν ἄγει τε πεποίθαμεν ἀλλὰ μεθ’
ὅρκον ζητεῖν ἔστι θεοὺς δώδεκα και † νερεου. παλλαδας γαστέρα
μισήσειε θεὸς καὶ βρώματα γαστρός· εἵνεκα γὰρ τούτων
σωφροσύνα λύεται. παλλαδας γῆς ἐπέβην γυμνός, γυμνός θ’ ὑπὸ
γαῖαν ἄπειμι· καὶ τί μάτην μοχθῶ, γυμνὸν ὁρῶν τὸ τέλος;
παλλαδας Προσδοκίη θανάτου πολυώδυνός ἐστιν ἀνίη· τοῦτο δὲ
κερδαίνει θνητὸς ἀπολλύμενος. μὴ τοίνυν κλαύσῃς τὸν
ἀπερχόμενον βιότοιο· οὐδὲν γὰρ θανάτου δεύτερόν ἐστι πάθος.
παλλαδας πλουτεῖς· καὶ τί τὸ λοιπόν; ἀπερχόμενος μετὰ σαυτοῦ
τὸν πλοῦτον σύρεις, εἰς σορὸν ἑλκόμενος; τὸν πλοῦτον
συνάγεις δαπανῶν χρόνον οὐ δύνασαι δὲ ζωῆς σωρεῦσαι μέτρα
περισσότερα. παλλαδας φεύγετε τοὺς πλουτοῦντας, ἀναιδέας,
οἰκοτυράννους, μισοῦντας πενίην μητέρα σωφροσύνας. παλλαδας οὐ
λόγον, οὐ νόμον οἶδε Τύχη, μερόπων δὲ τυραννεῖ, τοῖς
ἰδίοις ἀλόγως ῥεύμασι συρομένη. μᾶλλον τοῖς ἀδίκοισι
ῥέπει, μισεῖ δὲ δικαίους, ὡς ἐπιδεικνυμένη τὴν ἄλογον
δύναμιν. παλλαδας μηδέποτε ζήσας ὁ πένης βροτὸς οὐδ’
ἀποθνῄσκει· καὶ ζῆν γὰρ δοκέων, ὡς νέκυς ἦν ὁ τάλας. οἱ
δὲ τύχας μεγάλας καὶ χρήματα πολλὰ λαχόντες, οὗτοι τὸν
θάνατον πτῶσιν ἔχουσι βίου. αγατηιας σξηολαστιξυς ἦ ῥά γε
ποῦ τὸ φρύαγμα τὸ τηλίκον; οἱ δὲ περισσοὶ πῆ ἔβαν
ἐξαίφνης ἀγχίποροι κόλακες; νῦν γὰρ ἑκὰς πτόλιος φυγὰς
ᾤχεο· τοῖς πρότερον δε οἰκτροῖς τὴν κατὰ σοῦ ψῆφον ἔδωκε
Τύχη. πολλὴ σοί, κλυτοεργὲ Τύχη, χάρις, οὕνεχ’ ὁμοίως
πάντας ἀεὶ παίζεις, κεἰσέτι τερπόμεθα.. παλλαδας πλοῦς
σφαλερὸς τὸ ζῆν χειμαζόμενοι γὰρ ἐν αὐτῷ πολλάκι ναυηγῶν
πταίομεν οἰκτρότερα. τὴν δὲ Τύχην βιότοιο κυβερνήτειραν
ἔχοντες, ὡς ἐπὶ τοῦ πελάγους, ἀμφίβολοι πλέομεν, οἱ μὲν
ἐπ’ εὐπλοΐην, οἱ δ’ ἔμπαλιν ἀλλ’ ἅμα πάντες εἰς ἕνα τὸν
κατὰ γῆς ὅρμον ἀπερχόμεθα. αγατηιας σξηολαστιξυς εὖτέ τις ἐκ
πενίης πλούτου τύχοι ἠδὲ καὶ ἀρχῆς, οὐκέτι γινώσκει, τίς
πέλε τὸ πρότερον. τήν ποτε γὰρ φιλίην ἀπαναίνεται· ἀφρονέων
δε τέρψιν ὀλισθηρῆς οὐ δεδάηκε Τύχης. ἦς ποτε γὰρ πτωχὸς
ταλαπείριος· οὐκ ἐθέλεις δέ, αἰτίζων ἀκόλους, νῦν ἑτέροις
παρέχειν. πάντα, φίλος, μερόπεσσι παρέρχεται· εἰ δ’ ἀπιθήσεις,
ἔμπαλιν αἰτίζων μάρτυρα σαυτὸν ἔχοις. μαξεδονιυς ιι μνήμη
καὶ Λήθη, μέγα χαίρετον ἡ μὲν ἐπ’ ἔργοις μνήμη τοῖς
ἀγαθοῖς, ἡ δ’, ἐπὶ λευγαλέοις. αγατηιας σξηολαστιξυς καλὸν μὲν
στυγόδεμνον ἔχειν νόον εἰ δ’ ἄρ’ ἀνάγκη, ἀρσενικὴ φιλότης
μὴ ποτέ σε κλονέοι. θηλυτέρας φιλέειν ὀλίγον κακόν, οὕνεκα
κείναις Κυπριδίους ὀάρους πότνα δέδωκε φύσις. δέρκεο τῶν
ἀλόγων ζῴων γένος· ἦ γὰρ ἐκείνων οὐδὲν ἀτιμάζει θέσμια
συζυγίης· ἄρσενι γὰρ θήλεια συνάπτεται· οἱ δ’ ἀλεγεινοὶ
ἄνδρες ἐς ἀλλήλους ξεῖνον ἄγουσι γάμον. αγατηιας σξηολαστιξυς
τὸν θάνατον τί φοβεῖσθε, τὸν ἡσυχίης γενετῆρα, τὸν παύοντα
νόσους καὶ πενίης ὀδύνας; μοῦνον ἅπαξ θνητοῖς παραγίνεται,
οὐδέ ποτ’ αὐτὸν εἶδέν τις θνητῶν δεύτερον ἐρχόμενον αἱ δὲ
νόσοι πολλαὶ καὶ ποικίλαι, ἄλλοτ’ ἐπ’ ἄλλον ἐρχόμεναι
θνητῶν, καὶ μεταβαλλόμεναι. μαξεδονιυς ιι εἰ βίον ἐν μερόπεσσι
Τύχης παίζουσιν ἑταῖραι ἐλπίδες ἀμβολάδην πάντα χαριζόμεναι,
παίζομαι, εἰ βροτός εἰμι. βροτὸς δ’ εὖ οἶδα καὶ αὐτὸς
θνητὸς ἐών δολιχαῖς δ’ ἐλπίσι παιζόμενος, αὐτὸς ἑκοντὶ
γέγηθα πλανώμενος, οὐδὲ γενοίμην ἐς κρίσιν ἡμετέρην πικρὸς
Ἀριστοτέλης. τὴν γὰρ Ἀνακρείοντος ἐνὶ πραπίδεσσι φυλάσσω
παρφασίην, ὅτι δεῖ φροντίδα μὴ κατέχειν. μαξεδονιυς ιι
Πανδώρης ὁρόων γελόω πίθον, οὐδὲ γυναῖκα μέμφομαι, ἀλλ’
αὐτῶν τὰ πτερὰ τῶν Ἀγαθῶν. ὡς γὰρ ἐπ’ Οὐλύμποιο μετὰ
χθονὸς ἤθεα πάσης πωτῶνται, πίπτειν καὶ κατὰ γῆν ὄφελον. ἡ
δὲ γυνὴ μετὰ πῶμα κατωχρήσασα παρειὰς ὤλεσεν ἀγλαΐην ὧν
ἔφερεν χαρίτων. ἀμφοτέρων δ’ ἥμαρτεν ὁ νῦν βίος, ὅττι καὶ
αὐτὴν γηράσκουσαν ἔχει, καὶ πίθος οὐδὲν ἔχει. παλλαδας
σκηνὴ πᾶς ὁ βίος καὶ παίγνιον· ἢ μάθε παίζειν, τὴν σπουδὴν
μεταθείς, ἢ φέρε τὰς ὀδύνας. παλλαδας εἰ τὸ φέρον σε φέρει,
φέρε καὶ φέρου· εἰ δ’ ἀγανακτεῖς καὶ σαυτὸν λυπεῖς, καὶ τὸ
φέρον σε φέρει. παυλυς σιλεντιαριυς μήτε βαθυκτεάνοιο τύχης
κουφίζεο ῥοίζῳ, μήτε σέο γνάμψῃ φροντὶς ἐλευθερίην. πᾶς
γὰρ ὑπ’ ἀσταθέεσσι βίος πελεμίζεται αὔραις, τῇ καὶ τῇ
θαμινῶς ἀντιμεθελκόμενος. ἡ δ’ ἀρετὴ σταθερόν τι καὶ
ἄτροπον, ἧς ἔπι μούνης κύματα θαρσαλέως ποντοπόρει βιότου.
παλλαδας ἠέρα λεπταλέον μυκτηρόθεν ἀμπνείοντες ζώομεν, ἠελίου
λαμπάδα δερκόμενοι, πάντες ὅσοι ζῶμεν κατὰ τὸν βίον ὄργανα
δ’ ἐσμέν, αὔραις ζῳογόνοις πνεύματα δεχνύμενοι. εἰ δέ τις
οὖν ὀλίγην παλάμῃ σφίγξειεν ἀυτμήν, ψυχὴν συλήσας εἰς
Ἀίδην κατάγει. οὕτως οὐδὲν ἐόντες, ἀγηνορίῃ τρεφόμεσθα,
πνοιῆς ἐξ ὀλίγης ἠέρα βοσκόμενοι. παυλυς σιλεντιαριυς οὐ τὸ
ζῆν χαρίεσσαν ἔχει φύσιν, ἀλλὰ τὸ ῥῖψαι φροντίδας ἐκ
στέρνων τὰς πολιοκροτάφους. πλοῦτον ἔχειν ἐθέλω τὸν
ἐπάρκιον· ἡ δὲ περισσὴ θυμὸν ἀεὶ κατέδει χρυσομανὴς μελέτη.
ἔνθεν ἐν ἀνθρώποισιν ἀρείονα πολλάκι δήεις καὶ πενίην
πλούτου, καὶ βιότου θάνατον. ταῦτα σὺ γινώσκων κραδίης ἴθυνε
κελεύθους, εἰς μίαν εἰσορόων ἐλπίδα, τὴν σοφίην. παλλαδας
τίπτε μάτην, ἄνθρωπε, πονεῖς καὶ πάντα ταράσσεις, κλήρῳ
δουλεύων τῷ κατὰ τὴν γένεσιν; τούτῳ σαυτὸν ἄφες, τῷ
δαίμονι μὴ φιλονείκει σὴν δὲ τύχην στέργων, ἡσυχίην ἀγάπα·
μᾶλλον ἐπ’ εὐφροσύνην δὲ βιάζεο, καὶ παρὰ μοίρην, εἰ
δυνατόν, ψυχὴν τερπομένην μετάγειν. παλλαδας ῥῖπτε γόους, μὴ
κάμνε, πόσον χρόνον ἐνθάδε μίμνων, ὡς πρὸς ἐκεῖνον ὅλον
τὸν μετὰ ταῦτα βίον. πρὶν τοίνυν σκώληκα βαλεῖν τύμβοις τε
ῥιφῆναι, μη δαμάσῃς ψυχὴν ζῶν ἔτι κρινομένην, παλλαδας
νυκτὸς ἀπερχομένης γεννώμεθα ἦμαρ ἐπ’ ἦμαρ, τοῦ προτέρου
βιότου μηδὲν ἔχοντες ἔτι, ἀλλοτριωθέντες τῆς ἐχθεσινῆς
διαγωγῆς, τοῦ λοιποῦ δὲ βίου σήμερον ἀρχόμενοι. μὴ τοίνυν
λέγε σαυτὸν ἐτῶν, πρεσβῦτα, περισσῶν τῶν γὰρ ἀπελθόντων
σήμερον οὐ μετέχεις. παλλαδας παίγνιόν ἐστι Τύχης μερόπων
βίος, οἰκτρός, ἀλήτης, πλούτου καὶ πενίης μεσσόθι
ῥεμβόμενος. καὶ τοὺς μὲν κατάγουσα πάλιν σφαιρηδὸν ἀείρει,
τοὺς δ’ ἀπὸ τῶν νεφελῶν εἰς ἀίδην κατάγει. παλλαδας ὦ τῆς
βραχείας ἡδονῆς τῆς τοῦ βίου· τὴν ὀξύτητα τοῦ χρόνου
πενθήσατε. ἡμεῖς καθεζόμεσθα καὶ κοιμώμεθα, μοχθοῦντες ἢ
τρυφῶντες· ὁ δὲ χρόνος τρέχει, τρέχει καθ’ ἡμῶν τῶν
ταλαιπώρων βροτῶν, φέρων ἑκάστου τῷ βίῳ καταστροφήν.
παλλαδας ἄρα μὴ θανόντες τῷ δοκεῖν ζῶμεν μόνον, Ἕλληνες
ἄνδρες, συμφορᾷ πεπτωκότες ὄνειρον εἰκάζοντες εἶναι τὸν
βίον; ἢ ζῶμεν ἡμεῖς, τοῦ βίου τεθνηκότος; παλλαδας καὶ τὸ
φρονεῖν πλουτεῦντι περίστασις, ὄχλος, ἀνάγκη . . . † ζώνη
ποικίλη καὶ κολάκων ἀνάγκη. παλλαδας δακρυχέων γενόμην, καὶ
δακρύσας ἀποθνῄσκω· δάκρυσι δ’ ἐν πολλοῖς τὸν βίον εὗρον
ὅλον. ὦ γένος ἀνθρώπων πολυδάκρυτον, ἀσθενές, οἰκτρόν,
φαινόμενον κατὰ γῆς, καὶ διαλυόμενον, παλλαδας πάντες τῷ
θανάτῳ τηρούμεθα, καὶ τρεφόμεσθα ὡς ἀγέλη χοίρων σφαζομένων
ἀλόγως. παλλαδας οὐ δαψιλῶς μέν, ἀλλ’ ὅμως κἀγὼ τρέφω
παῖδας, γυναῖκα, δοῦλον, ὄρνιθας, κύνα· κόλαξ γὰρ οὐδεὶς
τοὺς ἐμοὺς πατεῖ δόμους. παλλαδας ἂν μὴ γελῶμεν τὸν βίον
τὸν δραπέτην, τύχην τε πόρνην ῥεύμασιν κινουμένην, ὀδύνην
ἑαυτοῖς προξενοῦμεν πάντοτε, ἀναξίους ὁρῶντες εὐτυχεστέρους.
παλλαδας σῶμα, πάθος ψυχῆς, ᾅδης, μοῖρ’, ἄχθος, ἀνάγκη,
καὶ δεσμὸς κρατερός, καὶ κόλασις βασάνων. ἀλλ’ ὅταν ἐξέλθῃ
τοῦ σώματος, ὡς ἀπὸ δεσμῶν τοῦ θανάτου, φεύγει πρὸς θεὸν
ἀθάνατον. παλλαδας εἰ θεὸς ἡ Φήμη, κεχολωμένη ἐστὶ καὶ
αὐτὴ Ἕλλησι, σφαλεροῖς ἐξαπατῶσα λόγοις. φήμη δ’, ἄν τι
πάθῃς, ἀναφαίνεται εὐθὺς ἀληθής· πολλάκι καὶ Φήμην
ἔφθασεν ἡ ταχυτής. παλλαδας ὦ τῆς μεγίστης τοῦ φθόνου
πονηρίας· τὸν εὐτυχῆ μισεῖ τις, ὃν θεὸς φιλεῖ. οὕτως
ἀνόητοι τῷ φθόνῳ πλανώμεθα, οὕτως ἑτοίμως μωρίᾳ
δουλεύομεν. Ἕλληνές ἐσμεν ἄνδρες ἐσποδωμένοι, νεκρῶν
ἔχοντες ἐλπίδας τεθαμμένας· ἀνεστράφη γὰρ πάντα νῦν τὰ
πράγματα. παλλαδας ὅταν στυγῇ τις ἄνδρα, τὸν θεὸς φιλεῖ,
οὗτος μεγίστην μωρίαν κατεισάγει· φανερῶς γάρ αὐτῷ τῷ
θεῷ κορύσσεται, χόλον μέγιστον ἐκ φθόνου δεδεγμένος, δεῖ γὰρ
φιλεῖν ἐκεῖνον, ὃν θεὸς φιλεῖ. παλλαδας εἰς ἄρχοντα ἐπεὶ
δικάζεις καὶ σοφιστεύεις λόγοις, κἀγὼ φέρω σοι τῆς ἐμῆς
ἀηδόνος ἐπίγραμμα σεμνόν, ἄξιον παρρησίας· ὁ γὰρ σὲ μέλπων
τῆς Δίκης ὕμνους χέει παλλαδας βέλτερόν ἐστι Τύχης καὶ
θλιβομένης ἀνέχεσθαι ἢ τῶν πλουτούντων τῆς ὑπερηφανίης.
παλλαδας εἶναι νομίζω φιλόσοφον καὶ τὸν θεόν, βλασφημίαις τὸν
εὐθὺς οὐ θυμούμενον, χρόνῳ δ’ ἐπαυξάνοντα τὰς τιμωρίας τὰς
τῶν πονηρῶν καὶ ταλαιπώρων βροτῶν, παλλαδας μισῶ τὸν ἄνδρα
τὸν διπλοῦν πεφυκότα, χρηστὸν λόγοισι, πολέμιον δὲ τοῖς
τρόποις. παλλαδας ὅταν λογισμοῖς καταμάθω τὰ πράγματα, καὶ
τὰς ἀκαίρους μεταβολὰς τὰς τοῦ βίου, καὶ ῥεῦμ’ ἄπιστον
τῆς ἀνωμάλου Τύχης, πῶς τοὺς πένητας πλουσίους ἐργάζεται,
καὶ τοὺς ἔχοντας χρημάτων ἀποστερεῖ, τότε κατ’ ἐμαυτὸν τῇ
πλάνῃ σκοτούμενος μισῶ τὰ πάντα, τῆς ἀδηλίας χάριν. ποίῳ
τρόπῳ γὰρ περιγένωμαι τῆς Τύχης, τῆς ἐξ ἀδήλου φαινομένης
ἐν τῷ βίῳ, πόρνης γυναικὸς τοὺς τρόπους κεκτημένης; παλλαδας
λίτραν ἐτῶν ζήσας μετὰ γραμματικῆς βραχυμόχθου, βουλευτὴς
νεκύων πέμπομαι εἰς ἀίδην. παλλαδας πᾶς τις ἀπαίδευτος
φρονιμώτατός ἐστι σιωπῶν, τὸν λόγον ἐγκρύπτων, ὡς πάθος
αἰσχρότατον. παλλαδας πολλάκι, Σέξστ’, ἔστησα τεὴν φιλότητα
καὶ ὕβριν καὶ πολὺ κουφοτέρην τὴν φιλότητα μαθών, λοιδορίην
δὲ ῥέπουσαν, ἐχωρίσθην φιλότητος, μηκέτι βαστάζων ὕβριν
ἀτιμοτάτην. αντιπηανες ἀνθρώποις ὀλίγος μὲν ὁ πᾶς χρόνος,
ὅν ποτε δειλοὶ ζῶμεν, κἢν πολιὸν γῆρας ἅπασι μένῃ· τῆς δ’
ἀκμῆς καὶ μᾶλλον. ὅτ’ οὖν χρόνος ὥριος ἡμῖν, πάντα
χύδην ἔστω, ψαλμός, ἔρως, προπόσεις. χειμὼν τοὐντεῦθεν
γήρως βαρύς· οὐδὲ δέκα μνῶν στύσεις· τοιαύτη σ’ ἐκδέχετ’
ὀρχιπέδη. βιανορ ἠνίδε καὶ χέρσου τὸ γεωτόμον ὅπλον
ἐρέσσει καὶ τὸν ὑπουθατίαν μόσχον ἄγει δάμαλις, βούταν μὲν
τρομέουσα διώκτορα, τὸν δὲ μένουσα νήπιον, ἀμφοτέρων εὔστοχα
φειδομένη. ἴσχες, ἀροτροδίαυλε, πεδώρυχε, μηδὲ διώξῃς τὰν
διπλοῖς ἔργοις διπλὰ βαρυνομέναν. λολλιυς βασσυς μήτε με
χείματι πόντος ἄγοι θρασύς, οὐδὲ γαλήνης ἀργῆς ἠσπασάμην
τὴν πάλι νηνεμίην. αἱ μεσότητες ἄρισται· ὅπῃ δέ τε πρήξιες
ἀνδρῶν, καὶ πάλι μέτρον ἐγὼ τἄρκιον ἠσπασάμην. τοῦτ’
ἀγάπα, φίλε Λάμπι, κακὰς δ’ ἔχθαιρε θυέλλας· εἰσί τινες
πρηεῖς καὶ βιότου Ζέφυροι. πηιλοδεμυς τὴν † προτερον θυμέλην
μήτ’ ἔμβλεπε, μήτε παρέλθῃς· νῦν ἄπαγε δραχμῆς εἰς
κολοκορδόκολα. καὶ σῦκον δραχμῆς ἓν γίνεται· ἢν δ’
ἀναμείνῃς, χίλια. τοῖς πτωχοῖς ὁ χρόνος ἐστὶ θεός. ξρατες
χαῖρε θεὰ δέσποιν’, ἀνδρῶν ἀγαθῶν ἀγάπημα, Εὐτελίη,
κλεινῆς ἔγγονε Σωφροσύνης· σὴν ἀρετὴν τιμῶσιν ὅσοι τὰ
δίκαῑ ἀσκοῦσιν. σιμονιδες χαίρει τις Θεόδωρος, ἐπεὶ θάνον
ἄλλος ἐπ’ αὐτῷ χαιρήσει. θανάτῳ πάντες ὀφειλόμεθα. ανονψμι
επιγραμματιξι πολλοί τοι ναρθηκοφόροι, παῦροι δέ τε βάκχοι.
ευριπιδες θεοῦ μὲν οὐδεὶς ἐκτὸς εὐτυχεῖ βροτός. φεῦ τῶν
βροτείων ὡς ἀνώμαλοι τύχαι· οἱ μὲν γὰρ εὖ πράσσουσι, τοῖς
δὲ συμφοραὶ σκληραὶ πάρεισιν εὐσεβοῦσι πρὸς θεούς. ανονψμι
επιγραμματιξι Ζεῦ βασιλεῦ, τὰ μὲν ἐσθλὰ καὶ εὐχομένοις καὶ
ἀνεύκτοις ἄμμι δίδου· τὰ δὲ λυγρὰ καὶ εὐχομένων
ἀπερύκοις. ανονψμι επιγραμματιξι πᾶς λόγος ἐστὶ μάταιος ὁ μὴ
τετελεσμένος ἔργῳ καὶ πᾶσα πρᾶξις τὸν λόγον ἀρχὸν ἔχοι
αεσξηψλυς οὐ χρὴ λέοντος σκύμνον ἐν πόλει τρέφειν μάλιστα μὲν
λέοντα μὴ πόλει τρέφειν· ἢν δ’ ἐκτραφῇ τις, τοῖς τρόποις
ὑπηρετεῖν. ανονψμι επιγραμματιξι ὁ φθόνος αὐτὸς ἑαυτὸν ἑοῖς
βελέεσσι δαμάζει. ανονψμι επιγραμματιξι οἶνος καὶ τὰ λοετρὰ
καὶ ἡ περὶ Κύπριν ἐρωὴ ὀξυτέρην πέμπει τὴν ὁδὸν εἰς
ἀίδην. τηεογνις οὐκ ἐθέλω πλουτεῖν, οὐκ εὔχομαι· ἀλλά μοι
εἴη ζῆν ἐκ τῶν ὀλίγων μηδὲν ἔχοντα κακόν. ανονψμι
επιγραμματιξι ἦ κρίσις ἐστὶ κάτω καὶ Τάνταλος· οὐδὲν
ἀπιστῶ, τῇ πενίῃ μελετῶν τὴν ὑπὸ γῆν κόλασιν. ανονψμι
επιγραμματιξι Ζῆσον λογισμῷ, καὶ μένεις ἀνενδεής. ανονψμι
επιγραμματιξι ἄδηλον οὐκ ἔστι γήμας, ὅστις οὐ χειμάζεται,
λέγουσι πάντες, καὶ γαμοῦσιν εἰδότες. πηοξψλιδες γνήσιός εἰμι
φίλος, καὶ τὸν φίλον ὡς φίλον οἶδα, τοὺς δὲ κακοὺς διόλου
πάντας ἀποστρέφομαι· οὐδένα θωπεύω πρὸς ὑπόκρισιν· οὓς δ’
ἄρα τιμῶ, τούτους ἐξ ἀρχῆς μέχρι τέλους ἀγαπῶ. ανονψμι
επιγραμματιξι πῶς γενόμην; πόθεν εἰμί; τίνος χάριν ἦλθον;
ἀπελθεῖν; πῶς δύναμαί τι μαθεῖν, μηδὲν ἐπιστάμενος; οὐδὲν
ἐὼν γενόμην πάλιν ἔσσομαι ὡς πάρος ἦα· οὐδὲν καὶ μηδὲν
τῶν μερόπων τὸ γένος. ἀλλ’ ἄγε μοι Βάκχοιο φιλήδονον ἔντυε
νᾶμα· τοῦτο γάρ ἐστι κακῶν φάρμακον ἀντίδοτον. ανονψμι
επιγραμματιξι σώματα πολλὰ τρέφειν, καὶ δώματα πόλλ’
ἀνεγείρειν ἀτραπὸς εἰς πενίην ἐστὶν ἑτοιμοτάτη. νοννυς πᾶσα
γυνὴ φιλέει πλέον ἀνέρος· αἰδομένη δὲ κεύθει κέντρον
ἔρωτος, ἐρωμανέουσα καὶ αὐτή. ραρυς οὐχ οὕτω βλάπτει
μισεῖν ὁ λέγων ἀναφανδόν, ὥσπερ ὁ τὴν καθαρὰν ψευδόμενος
φιλίαν. τὸν μὲν γὰρ μισοῦντα προειδότες ἐκτρεπόμεσθα, τὸν δὲ
λέγοντα φιλεῖν οὐ προφυλασσόμεθα. ἐχθρὸν ἐγὼ κρίνω κεῖνον
βαρύν, ὅς ποτε λάθρῃ τὴν ἀπὸ τῆς φιλίας πίστιν ἔχων
ἀδικεῖ. πσευδο‐λυξιανυς πολλὰ τὸ δαιμόνιον δύναται, κἂν ᾖ
παράδοξα· τοὺς μικροὺς ἀνάγει, τοὺς μεγάλους κατάγει· καὶ
σοῦ τὴν ὀφρὺν καὶ τὸν τῦφον καταπαύσει, κἂν ποταμὸς χρυσοῦ
νάματά σοι παρέχῃ. οὐ θρύον, οὐ μαλάχην ἄνεμός ποτε, τὰς
δὲ μεγίστας ἢ δρύας ἢ πλατάνους οἶδε χαμαὶ κατάγειν.
αεσοπυς ετ αεσοπιξα πῶς τις ἄνευ θανάτου σε φύγοι, βίε; μυρία
γάρ σευ λυγρά· καὶ οὔτε φυγεῖν εὐμαρὲς, οὔτε φέρειν. ἡδέα
μὲν γάρ σου τὰ φύσει καλά, γαῖα, θάλασσα, ἄστρα, σεληναίης
κύκλα καὶ ἠελίου· τἆλλα δὲ πάντα φόβοι τε καὶ ἄλγεα· κἤν
τι πάθῃ τις ἐσθλόν, ἀμοιβαίην ἐκδέχεται νέμεσιν. γλψξον
πάντα γέλως, καὶ πάντα κόνις, καὶ πάντα τὸ μηδέν· πάντα γὰρ
ἐξ ἀλόγων ἐστὶ τὰ γινόμενα. ανονψμι επιγραμματιξι φροντίδες
οἱ παῖδες· μέγα μὲν κακόν, εἴ τι πάθοιεν εἰσὶ δὲ καὶ
ζῶντες φροντίδες οὐκ ὀλίγαι. ἡ γαμετή, χρηστὴ μὲν ἔχει
τινὰ τέρψιν ἐν αὐτῇ, ἡ δὲ κακὴ πικρὸν τὸν βίον ἀνδρὶ
φέρει. ανονψμι επιγραμματιξι πρᾶγμα μὲν ἐσθ’ ὁ φίλος πάνυ
δύσκολον εἰσὶ δὲ πολλοί, καὶ σχεδὸν οἱ πάντες, μέχρι
προσηγορίας. ανονψμι επιγραμματιξι χρησαμένῳ θεράπων ὁ χρήσιμὸς
ἐστ’ ἀγαθόν τι· αὐτάρκης δὲ κακὸν τῶνδ’ ὁ πονηρότερος.1
νιξαρξηυς ιι Ἑρμαίοις ἡμῖν Ἀφροδίσιος ἓξ χόας οἴνου
αἴρων, προσκόψας πένθος ἔθηκε μέγα. οἶνος καὶ Κένταυρον
ἀπώλεσεν ὡς ὄφελεν δὲ χἠμᾶς· νῦν δ’ ἡμεῖς τοῦτον
ἀπωλέσαμεν. ξαλλιξτερ Αἰσχυλίδα Θεόδωρε, τί μοι μεμάχηνται
ἄριστοι; οὐ διακωλύσεις; πάντες ἔχουσι λίθους ανονψμι
επιγραμματιξι ἤθελον ἂν πλουτεῖν, ὡς πλούσιος ἦν ποτε
Κροῖσος καὶ βασιλεὺς εἶναι τῆς μεγάλης Ἀσίης· ἀλλ’ ὅταν
ἐμβλέψω Νικάνορα τὸν σοροπηγόν, καὶ γνῶ πρὸς τί ποιεῖ ταῦτα
τὰ γλωσσόκομα, ἀκτήν που πάσσας καὶ ταῖς κοτύλαις ὑποβρέξας,
τὴν Ἀσίην πωλῶ πρὸς μύρα καὶ στεφάνους. παρμενιον αὐτῷ τις
γήμας πιθανὴν τῷ γείτονι, ῥέγχει καὶ τρέφεται· τοῦτ’ ἦν
εὔκολος ἐργασία, μὴ πλεῖν, μὴ σκάπτειν, ἀλλ’ εὐστομάχως
ἀπορέγχειν, ἀλλοτρίᾳ δαπάνῃ πλούσια βοσκόμενον, ξαλλιξτερ
ὅστις ἔσω πυροὺς καταλαμβάνει οὐκ ἀγοράζων, κείνου
Ἀμαλθείας ἁ γυνά ἐστι κέρας. ξαλλιξτερ πτωχοῦ ἐστι γάμος
κυνέα μάχα, εὐθὺ κυδοιμός, λοιδορίαι, πλαγαί, ζημία, ἔργα,
δίκαι. νιξαρξηυς ιι οὐδεὶς τὴν ἰδίην συνεχῶς, Χαρίδημε,
γυναῖκα βινεῖν ἐκ ψυχῆς τερπόμενος δύναται· οὕτως ἡ φύσις
ἐστὶ φιλόκνισος, ἀλλοτριόχρως, καὶ ζητεῖ διόλου τὴν
ξενοκυσθαπάτην. ανονψμι επιγραμματιξι μὴ μύρα, μὴ στεφάνους
λιθίναις στήλαισι χαρίζου, μηδὲ τὸ πῦρ φλέξῃς· ἐς κενὸν ἡ
δαπάνη. ζῶντί μοι, εἴ τι θέλεις, χάρισαι· τέφρην δὲ μεθύσκων
πηλὸν ποιήσεις, κοὐχ ὁ θανὼν πίεται. Jυλιυς λεονιδας μὴ πάλι
μοι μετὰ δόρπον, ὅτ’ οὐκέτι γαστέρα πείθω, οὔθατα καὶ
χοίρων ἄντα τίθει τεμάχη· οὐδὲ γὰρ ἐργοπόνοισι μετὰ στάχυν
ὄμβρος ἄκαιρος χρήσιμος, οὐ ναύταις ἐν λιμένι ζέφυρος.
λυξιλλιυς τὸν τοῦ δειπναρίου νόμον οἴδατε· σήμερον ὑμᾶς,
Αὖλε, καλῶ καινοῖς δόγμασι συμποσίου. οὐ μελοποιὸς ἐρεῖ
κατακείμενος· οὔτε παρέξεις οὔθ’ ἕξεις αὐτὸς πράγματα
γραμματικά. λυξιλλιυς οὐκ ᾔδειν σε τραγῳδόν, Ἐπίκρατες,
οὐδὲ χοραύλην, οὐδ’ ἄλλ’ οὐδὲν ὅλως, ὧν χορὸν ἔστιν
ἔχειν ἀλλ’ ἐκάλουν σε μόνον σὺ δ’ ἔχων χορὸν οἴκοθεν
ἥκεις ὀρχηστῶν, αὐτοῖς πάντα διδοὺς ὀπίσω. εἰ δ’ οὕτω
τοῦτ’ ἐστί, σὺ τοὺς δούλους κατάκλινον, ἡμεῖς δ’ αὖ
τούτοις πρὸς πόδας ἐρχόμεθα. αλξαευς οἶνος καὶ Κένταυρον,
Ἐπίκρατες, οὐχὶ σὲ μοῦνον, ὤλεσεν, ἠδ’ ἐρατὴν Καλλίου
ἡλικίην. ὄντως οἰνοχάρων ὁ μονόμματος, ᾧ σὺ τάχιστα τὴν
αὐτὴν πέμψαις ἐξ Ἀίδεω πρόποσιν. αμμιανυς Ἠὼς ἐξ ἠοῦς
παραπέμπεται, εἶτ’, ἀμελούντων ἡμῶν, ἐξαίφνης ἥξει ὁ
πορφύρεος, καὶ τοὺς μὲν τήξας, τοὺς δ’ ὀπτήσας, ἐνίους δὲ
φυσήσας, ἄξει πάντας ἐς ἓν βάραθρον. αμμιανυς ἐχθὲς ἐπὶ
ξενίαν κληθείς, ὅτε καιρὸς ὕπνου μοι, τύλῃ ἐπεκλίνθην
Γοργόνος ἢ Νιόβης, ἣν οὐδεὶς ὕφηνεν, ἀπέπρισε δ’, ἢ
πελεκήσας ἐκ τῶν λατομιῶν ἤγαγεν εἰς τὰ Πρόκλου. ἐξ ἧς εἰ
μὴ θᾶττον ἐπηγέρθην, Πρόκλος ἄν μοι τὴν τύλην στήλην ἢ
σορὸν εἰργάσατο. αμμιανυς εἰ μὲν τοὺς ἀπὸ ἄλφα μόνους
κέκρικας κατορύσσειν, Λούκιε, βουλευτὰς καὶ τὸν ἀδελφὸν
ἔχεις· εἰ δ’, ὅπερ εὔλογόν ἐστι, κατὰ στοιχεῖον ὁδεύεις,
ἤδη, σοὶ προλέγω, Ὠριγένης λέγομαι. αμμιανυς Κύλλος καὶ
Λεῦρος, δύο Θεσσαλοὶ ἐγχεσίμωροι· Κύλλος δ’ ἐκ τούτων
ἐγχεσιμωρότερος. νιξαρξηυς ιι ἦν Στέφανος πτωχὸς κηπεὺς θ’
ἅμα· νῦν δὲ προκόψας πλουτεῖ, καὶ γεγένητ’ εὐθὺ
Φιλοστέφανος, τέσσαρα τῷ πρώτῳ Στεφάνῳ καλὰ γράμματα
προσθείς· ἔσται δ’ εἰς ὥρας Ἱπποκρατιππιάδης, ἢ διὰ τὴν
σπατάλην Διονυσιοπηγανόδωρος· ἐν δ’ ἀγορανομίῳ παντὶ μένει
Στέφανος. νιξαρξηυς ιι οὐκ ἐν (γαστρὶ λαβοῦσα Φιλαίνιον
Ἡλιοδώρῳ θήλειαν τίκτει παῖδ’ ἀπὸ ταὐτομάτου. τοῦ δ’ ἐπὶ
θηλείῃ λυπουμένου, ἓξ διαλείπει ἤματα, καὶ τίκτειν ἄρσενα
παῖδ’ ἔφατο. οὕτως Βούβαστις καταλύεται· εἰ γὰρ ἑκάστη
τέξεται ὡς αὐτή, τίς θεοῦ ἐστι λόγος; στρατον καὶ πίε νῦν
καὶ ἔρα, Δαμόκρατες· οὐ γὰρ ἐς αἰεὶ πιόμεθ’, οὐδ’ αἰεὶ
παισὶ συνεσσόμεθα. καὶ στεφάνοις κεφαλὰς πυκασώμεθα, καὶ
μυρίσωμεν αὑτούς, πρὶν τύμβοις ταῦτα φέρειν ἑτέρους. νῦν ἐν
ἐμοὶ πιέτω μέθυ τὸ πλέον ὀστέα τἀμά· νεκρὰ δὲ Δευκαλίων
αὐτὰ κατακλυσάτω. αντιπατερ φεύγεθ’ ὅσοι λόκκας ἢ λοφνίδας
ἢ καμασῆνας ᾄδετε, ποιητῶν φῦλον ἀκανθολόγων, οἳ τ’
ἐπέων κόσμον λελυγισμένον ἀσκήσαντες, κρήνης ἐξ ἱερῆς
πίνετε λιτὸν ὕδωρ. σήμερον Ἀρχιλόχοιο καὶ ἄρσενος ἦμαρ
Ὁμήρου σπένδομεν ὁ κρητὴρ οὐ δέχεθ’ ὑδροπότας. στρατον
πρῴην τὴν σαύραν Ἀγάθων ῥοδοδάκτυλον εἶχεν νῦν δ’ αὐτὴν
ἤδη καὶ ῥοδόπηχυν ἔχει. στρατον ἔστι Δράκων τις ἔφηβος,
ἄγαν καλός· ἀλλά, δράκων ὤν, πῶς εἰς τὴν τρώγλην ἄλλον
ὄφιν δέχεται; αντιπατερ ὠκύμορόν με λέγουσι δαήμονες ἀνέρες
ἄστρων εἰμὶ μέν, ἀλλ’ οὔ μοι τοῦτο, Σέλευκε, μέλει. εἰς
ἀίδην μία πᾶσι καταίβασις εἰ δὲ ταχίων ἡμετέρη, Μίνω
θᾶσσον ἐποψόμεθα. πίνωμεν καὶ δὴ γὰρ ἐτήτυμον, εἰς ὁδὸν
ἵππος οἶνος, ἐπεὶ πεζοῖς ἀτραπὸς εἰς ἀίδην. αντιπατερ ὦ
Ἑλικὼν Βοιωτέ, σὺ μέν ποτε πολλάκις ὕδωρ εὐεπὲς ἐκ πηγέων
ἔβλυσας Ἡσιόδῳ· νῦν δ’ ἡμῖν ἔθ’ ὁ κοῦρος ὁμώνυμος
Αὔσονα Βάκχον οἰνοχοεῖ κρήνης ἐξ ἀμεριμνοτέρης, βουλοίμην δ’
ἂν ἔγωγε πιεῖν παρὰ τοῦδε κύπελλον ἓν μόνον, ἢ παρὰ σεῦ
χίλια Πηγασίδος. απολλονιδες Ὑπνώεις, ὦ ’ταῖρε· τὸ δὲ σκύφος
αὐτὸ,βοᾷ σε· ἔγρεο, μὴ τέρπου μοιριδίῃ μελέτῃ. μὴ
φείσῃ, Διόδωρε· λάβρος δ’ εἰς Βάκχον ὀλισθὼν, ἄχρις ἐπὶ
σφαλεροῦ ζωροπότει γόνατος. ἔσσεθ’ ὅτ’ οὐ πιόμεσθα, πολὺς
πολύς· ἀλλ’ ἄγ’ ἐπείγου· ἡ συνετὴ κροτάφων ἅπτεται
ἡμετέρων. μαρξυς αργενταριυς σφάλλομαι ἀκρήτῳ μεμεθυσμένος·
ἀλλὰ τίς ἆρα σώσει μ’ ἐκ Βρομίου γυῖα σαλευόμενον; ὡς
ἄδικον θεὸν εὗρον, ὁθείνεκεν αὐτὸς ἐγὼ σέ, Βάκχε, φέρων
ὑπὸ σοῦ τἄμπαλι παρφέρομαι. μαξεδονιυς ι Συρρέντου τρηχεῖα
μυρίπνοε, χαῖρε, κονίη, καὶ Πολλεντίνων γαῖα μελιχροτάτη,
ἀστὴ θ’ ἡ τριπόθητος, ἀφ’ ἧς βρομιώδεα πηλὸν φύρησαν Βάκχῳ
τριζυγέες Χάριτες, πλούτου καὶ πενίης κοινὸν κτέαρ· οἷς μὲν
ἀνάγκης σκεῦος, τοῖς δὲ τρυφῆς χρῆσι περισσοτέρη. μαρξυς
αργενταριυς πέντε θανὼν κείσῃ κατέχων πόδας, οὐδὲ τὰ τερπνὰ
ζωῆς, οὐδ’ αὐγὰς ὄψεαι ἠελίου· ὥστε λαβὼν Βάκχου ζωρὸν
δέπας ἕλκε γεγηθώς, Κίγκιε, καλλίστην ἀγκὰς ἔχων ἄλοχον.
εἰ δέ σοι ἀθανάτου σοφίης νόος, ἴσθι Κλεάνθης καὶ Ζήνων
ἀίδην τὸν βαθὺν ὡς ἔμολον. αυτομεδον πέμπε, κάλει· πάντ’
ἐστὶν ἕτοιμά σοι. ἢν δέ τις ἔλθῃ, τί πρήξεις; σαυτῷ
δὸς λόγον, Αὐτόμεδον. αὕτη γὰρ λαχάνου σισαρωτέρη, ἡ πρὶν
ἀκαμπὴς ζῶσα, νεκρὰ μηρῶν πᾶσα δέδυκεν ἔσω. πόλλ’ ἐπὶ σοὶ
γελάσουσιν, ἀνάρμενος ἂν παραβάλλῃ πλώειν, τὴν κώπην μηκέτ’
ἔχων ἐρέτης. πηιλοδεμυς ὁ πρὶν ἐγὼ καὶ πέντε καὶ ἐννέα,
νῦν, Ἀφροδίτη, ἓν μόλις ἐκ πρώτης νυκτὸς ἐς ἠέλιον οἴμοι
καὶ . . τοῦτο κατὰ βραχὺ ( πολλάκι δ’ ἤδη ἡμιθανὲσ’
θνῄσκει· τοῦτο τὸ τερμέριον. ὦ γῆρας, γῆρας, τί ποθ’
ὕστερον, ἢν ἀφίκηαι, ποιήσεις, ὅτε νῦν ὧδε μαραίνομεθα;
αντιπατερ οὔ μοι Πληιάδων φοβερὴ δύσις, οὐδὲ θαλάσσης ὠρῦον
στυφελῷ κῦμα περὶ σκοπέλῳ, οὐδ’ ὅταν ἀστράπτῃ μέγας
οὐρανός, ὡς κακὸν ἄνδρα ταρβέω, καὶ μύθων μνήμονας
ὑδροπότας. ηονεστυς Μούσης νουθεσίην φιλοπαίγμονος εὕρετο
Βάκχος, ὦ Σικυών, ἐν σοὶ κῶμον ἄγων Χαρίτων δὴ γὰρ
ἔλεγχον ἔχει γλυκερώτατον, ἔν τε γέλωτι κέντρον· χὠ μεθύων
ἀστὸν ἐσωφρόνισεν. πηιλιππυς λάθριον ἑρπηστὴν σκολιὸν πόδα,
κισσέ, χορεύσας, ἄγχεις τὴν Βρομίου βοτρυόπαιδα χάριν δεσμεῖς
δ’ οὐχ ἡμᾶς, ὀλέκεις δὲ σέ· τίς γὰρ ἕλοιτ’ ἂν κισσὸν
ἐπὶ κροτάφοις, μὴ κεράσας Βρόμιον; πηιλοδεμυς Λευκοΐνους πάλι
δὴ καὶ ψάλματα, καὶ πάλι Χίους οἴνους, καὶ πάλι δὴ σμύρναν
ἔχειν Συρίην, καὶ πάλι κωμάζειν, καὶ ἔχειν πάλι διψάδα
πόρνην οὐκ ἐθέλω· μισῶ ταὺτα τὰ πρὸς μανίην. ἀλλά με
ναρκίσσοις ἀναδήσατε, καὶ πλαγιαύλων γεύσατε, καὶ κροκίνοις
χρίσατε γυῖα μύροις, καὶ Μυτιληναίῳ τὸν πνεύμονα τέγξατε
Βάκχῳ, καὶ συζεύξατέ μοι φωλάδα παρθενικήν. πηιλοδεμυς Κράμβην
Ἀρτεμίδωρος, Ἀρίσταρχος δὲ τάριχον, βολβίσκους δ’ ἡμῖν δῶκεν
Ἀθηναγόρας, ἡπάτιον Φιλόδημος, Ἀπολλοφάνης δὲ δύο μνᾶς
χοιρείου, καὶ τρεῖς ἦσαν ἀπ’ ἐχθὲς ἔτι. ᾠόν, καὶ
στεφάνους, καὶ σάμβαλα, καὶ μύρον ἡμῖν λάμβανε, καὶ δεκάτης
εὐθὺ θέλω παράγειν. πηιλιππυς ἡνίκα μὲν καλὸς ἦς,
Ἀρχέστρατε, κἀμφὶ παρειαῖς οἰνωπαῖς ψυχὰς ἔφλεγες ἠιθέων,
ἡμετέρης φιλίης οὐδεὶς λόγος· ἀλλὰ μετ’ ἄλλων παίζων, τὴν
ἀκμὴν ὡς ῥόδον ἠφάνισας. ὡς δ’ ἐπιπερκάζεις μιαρῇ τριχί,
νῦν φίλον ἕλκων, τὴν καλάμην δωρῇ, δοὺς ἑτέροις τὸ θέρος.
αντιπατερ ἤδη τοι φθινόπωρον, Ἐπίκλεες, ἐκ δὲ Βοώτου ζώνης
Ἀρκτούρου λαμπρὸν ὄρωρε σέλας· ἤδη καὶ σταφυλαὶ δρεπάνης
ἐπιμιμνήσκονται, καί τις χειμερινὴν ἀμφερέφει καλύβην. σοὶ δ’
οὔτε χλαίνης θερμὴ κροκύς, οὔτε χιτῶνος ἔνδον ἀποσκλήσῃ
δ’ ἀστέρα μεμφόμενος. πολεμον ι ἡ πτωχῶν χαρίεσσα πανοπλίη
ἀρτολάγυνος αὕτη, καὶ δροσερῶν ἐκ πετάλων στέφανος, καὶ
τοῦτο φθιμένοιο προάστιον ἱερὸν ὀστεῦν ἐγκεφάλου, ψυχῆς
φρούριον ἀκρότατον. πῖνε, λέγει τὸ γλύμμα, καὶ ἔσθιε καὶ
περίκεισο ἄνθεα· τοιοῦτοι γινόμεθ’ ἐξαπίνης. μαξεδονιυς ι
ἐχθές μοι συνέπινε γυνή, περὶ ἧς λόγος ἔρρει οὐχ ὑγιής.
παῖδες, θραύσατε τὰς κύλικας. αντιστιυς Εὐμένεος Κλεόδημος
ἔτι βραχύς· ἀλλὰ χορεύει σὺν παισὶν βαιῷ μικρὸς ἔτ’ ἐν
θιάσῳ· ἠνίδε καὶ στικτοῖο δορὴν ἐζώσατο νεβροῦ, καὶ σείει
ξανθῆς κισσὸν ὑπὲρ κεφαλῆς· ὦνα σύ μιν Καδμεῖε τίθει μέγαν,
ὡς ἂν ὁ μύστης ὁ βραχὺς ἡβήτας αὖθις ἄγοι θιάσους.
πηιλοδεμυς ἑπτὰ τριηκόντεσσιν ἐπέρχονται λυκάβαντες, ἤδη μοι
βιότου σχιζόμεναι σελίδες· ἤδη καὶ λευκαί με κατασπείρουσιν
ἔθειραι, Ξανθίππη, συνετῆς ἄγγελοι ἡλικίης. ἀλλ’ ἔτι μοι
ψαλμός τε λάλος κῶμοί τε μέλονται, καὶ πῦρ ἀπλήστῳ τύφετ’
ἐνὶ κραδίῃ. αὐτὴν ἀλλὰ τάχιστα κορωνίδα γράψατε, Μοῦσαι,
ταύτην ἡμετέρης, δεσπότιδες, μανίης. ξριναγορας εἰ καί σοι
ἑδραῖος ἀεὶ βίος, οὐδὲ θάλασσαν ἔπλως, χερσαίας τ’ οὐκ
ἐπάτησας ὁδούς, ἔμπης Κεκροπίης ἐπιβήμεναι, ὄφρ’
ἂν,ἐκείνας Δήμητρος μεγάλας νύκτας ἴδῃς ἱερῶν, τῶν ἄπο
κἠν ζωοῖσιν ἀκηδέα, κεὖτ’ ἂν ἵκηαι ἐς πλεόνων, ἕξεις
θυμὸν ἐλαφρότερον. διοδορυς ζονας δός μοι τοὐκ γαίης
πεπονημένον ἁδὺ κύπελλον, ἇς γενόμην, καὶ ὑφ’ ᾇ κείσομ’
ἀποφθίμενος. πηιλοδεμυς αὔριον εἰς λιτήν σε καλιάδα, φίλτατε
Πείσων, ἐξ ἐνάτης ἕλκει μουσοφιλὴς ἕταρος, εἰκάδα
δειπνίζων ἐνιαύσιον· εἰ δ’ ἀπολείψεις οὔθατα καὶ Βρομίου
χιογενῆ πρόποσιν, ἀλλ’ ἑτάρους ὄψει παναληθέας, ἀλλ’
ἐπακούσῃ Φαιήκων γαίης πουλὺ μελιχρότερα· ἢν δέ ποτε
στρέψῃς καὶ ἐς ἡμέας ὄμματα, Πείσων, ἄξομεν ἐκ λιτῆς
εἰκάδα πιοτέρην. ηονεστυς Αὐτοθελὴς ἥδιστος ἀεὶ πότος· ὃς
δὲ κ’ ἀνάγκῃ, ὑβριστὴς οἴνῳ τ’ ἐστὶ καὶ οἰνοπότῃ. τὸν
μὲν γὰρ γαίῃ προχέει κρύφα· τὸν δ’ ὑπὸ γαίῃ πολλάκι πρὸς
Λήθης ἤγαγε πικρὸν ὕδωρ. πουλυμεθεῖς χαίροιτε· τὸ δ’
ὁππόσον ἡδὺ ποθῆναι, μέτρον ἐμοὶ πάσης ἄρκιον εὐφροσύνης.
αυτομεδον ἄνθρωποι δείλης, ὅτε πίνομεν ἢν δὲ γένηται
ὄρθρος, ἐπ’ ἀλλήλους θῆρες ἐγειρόμεθα. αναξρεον οὔ μοι
μέλει τὰ Γύγεω, τοῦ Σαρδίων ἄνακτος, οὔθ’ αἱρέει με
χρυσός, οὐκ αἰνέω τυράννους· ἐμοὶ μέλει μύροισι καταβρέχειν
ὑπήνην ἐμοὶ μέλει ῥόδοισι καταστέφειν κάρηνα. τὸ σήμερον
μέλει μοι τὸ δ’ αὔριον τίς οἶδεν; αναξρεον τὸν ἄργυρον
τορεύσας Ἥφαιστέ μοι ποίησον πανοπλίαν μὲν οὐχί, ποτήριον
δὲ κοῖλον ὅσον δύνῃ βάθυνον. ποίει δέ μοι κατ’ αὐτοῦ μηδ’
ἄστρα, μηδ’ ἁμάξας, μὴ στυγνὸν Ὠρίωνα, ἀλλ’ ἀμπέλους
χλοώσας, καὶ βότρυας γελῶντας, σὺν τῷ καλῷ Λυαίῳ. ευενυς
Βάκχου μέτρον ἄριστον, ὃ μὴ πολύ, μηδ’ ἐλάχιστον· ἔστι
γάρ ἢ λύπης αἴτιος ἢ μανίης. χαίρει κιρνάμενος δὲ τρισὶν
Νύμφαισι τέταρτος· τῆμος καὶ θαλάμοις ἐστὶν ἑτοιμότατος· εἰ
δὲ πολὺς πνεύσειεν, ἀπέστραπται μὲν Ἔρωτας, βαπτίζει δ’
ὕπνῳ γείτονι τοῦ θανάτου. αυτομεδον εὐδαίμων, πρῶτον μὲν ὁ
μηδενὶ μηδὲν ὀφείλων· εἶτα δ’ ὁ μὴ γήμας τὸ τρίτον, ὅστις
ἄπαις. ἢν δὲ μανεὶς γήμῃ τις, ἔχει χάριν, ἢν κατορύξῃ
εὐθὺς τὴν γαμετήν, προῖκα λαβὼν μεγάλην. ταῦτ’ εἰδὼς σοφὸς
ἴσθι μάτην δ’ Ἐπίκουρον ἔασον ποῦ τὸ κενὸν ζητεῖν, καὶ
τίνες αἱ μονάδες. ανονψμι επιγραμματιξι τῆς ὥρας ἀπόλαυε·
παρακμάζει ταχὺ πάντα· ἓν θέρος ἐξ ἐρίφου τρηχὺν ἔθηκε
τράγον. ανονψμι επιγραμματιξι Παιδείῳ, Θρασύβουλε, σαγηνευθεὶς
ὑπ’ ἔρωτι ἀσθμαίνεις, δελφὶς ὥς τις ἐπ’ αἰγιαλοῦ κύματος
ἱμείρων δρέπανον δέ σοι οὐδὲ τὸ Περσέως ἀρκεῖ ἀποτμῆξαι
δίκτυον ᾧ δέδεσαι. ανονψμι επιγραμματιξι τὸ ῥόδον ἀκμάζει
βαιὸν χρόνον ἢν δὲ παρέλθῃ, ζητῶν εὑρήσεις οὐ ῥόδον,
ἀλλὰ βάτον. παλλαδας γηραλέον με γυναῖκες ἀποσκώπτουσι,
λέγουσαι εἰς τὸ κάτοπτρον ὁρᾶν λεσίψανον ἡλικίης. ἀλλ’ ἐγὼ
εἰ λευκὰς φορέω τρίχας, εἴτε μελαίνας, οὐκ ἀλέγω, βιότου
πρὸς τέλος ἐρχόμενος. εὐόδμοις δὲ μύροισι καὶ εὐπετάλοις
στεφάνοισι καὶ Βρομίῳ παύω φροντίδας ἀργαλέας. παλλαδας δὸς
πιέειν, ἵνα Βάκχος ἀποσκεδάσειε μερίμνας, ἂψ ἀναθερμαίνων
ψυχομένην κραδίην. ανονψμι επιγραμματιξι πῖνε καὶ εὐφραίνου· τί
γάρ αὔριον, ἢ τί τὸ μέλλον, οὐδεὶς γινώσκει. μὴ τρέχε,
μὴ κοπία, ὡς δύνασαι, χάρισαι, μετάδος, φάγε, θνητὰ λογίζου·
τὸ ζῆν τοῦ μὴ ζῆν οὐδὲν ὅλως ἀπέχει. πᾶς ὁ βίος
τοιόσδε, ῥοπὴ μόνον ἂν προλάβῃς, σοῦ, ἂν δὲ θάνῃς,
ἑτέρου πάντα, σὺ δ’ οὐδὲν ἔχεις. αγατηιας σξηολαστιξυς
γαστέρα μὲν σεσάλακτο γέρων εὐώδεϊ Βάκχῳ Οἰνοπίων, ἔμπης
δ’ οὐκ ἀπέθηκε δέπας· ἀλλ’ ἔτι διψώων ἰδίῃ κατεμέμφετο
χειρί, ὡς ἀπὸ κρητῆρος μηδὲν ἀφυσσαμένῃ. οἱ δὲ νέοι
ῥέγχουσι, καὶ οὐ σθένος οὐδ’ ἀπ’ ἀριθμοῦ τὰς κύλικας
γνῶναι τὰς ἔτι πινομένας. πῖνε, γέρον, καὶ ζῆθι· μάτην δ’
ἄρα θεῖος Ὅμηρος τείρεσθαι πολιὴν ἐκ νεότητος ἔφη.
μαξεδονιυς ιι ἤθελον οὐ χρυσόν τε καὶ ἄστεα μυρία γαίης,
οὐδ’ ὅσα τὰς Θήβας εἶπεν Ὅμηρος ἔχειν ἀλλ’ ἵνα μοι
τροχόεσσα κύλιξ βλύσσειε Λυαίῳ, χείλεος ἀενάῳ νάματι
λουομένου, καὶ γεραρῶν συνέπινε λάλος χορός, οἱ δὲ περισσοὶ
ἀνέρες ἐργατίναι κάμνον ἐφ’ ἡμερίσιν. οὗτος ἐμοὶ πολὺς
ὄλβος, ἀεὶ φίλος· οὐδ’ ἀλεγίζω τῶν χρυσέων ὑπάτων, τὴν
φιάλην κατέχων. μαξεδονιυς ιι Χανδοπόται, βασιλῆος ἀεθλητῆρες
Ἰάκχου, ἔργα κυπελλομάχου στήσομεν εἰλαπίνης, Ἰκαρίου
σπένδοντες ἀφειδέα δῶρα Λυαίου· ἄλλοισιν μελέτω Τριπτολέμοιο
γέρα, ᾗχι βόες, καὶ ἄροτρα, καὶ ἱστοβοεύς, καὶ ἐχέτλη,
καὶ στάχυς, ἁρπαμένης ἴχνια Φερσεφόνης. εἴ ποτε δὲ
στομάτεσσι βαλεῖν τινα βρῶσιν ἀνάγκη, ἀσταφὶς οἰνοπόταις
ἄρκιος ἡ Βρομίου. παυλυς σιλεντιαριυς σπείσομεν οἰνοποτῆρες
ἐγερσιγέλωτι Λυαίῳ· ὤσομεν ἀνδροφόνον φροντίδα ταῖς
φιάλαις, σιτοδόκῳ δ’ ἄγραυλος ἀνὴρ βαρύμοχθος ἰάλλοι γαστρὶ
μελαμπέπλου μητέρα Φερσεφόνης· ταυροφόνων δ’ ἀμέγαρτα καὶ
αἱμαλέα κρέα δόρπων θηρσὶ καὶ οἰωνοῖς λείψομεν ὠμοβόροις·
ὀστέα δ’ αὖ νεπόδων ταμεσίχροα χείλεσι φωτῶν εἰξάτω οἷς
Ἀίδης φίλτερος ἠελίου· ἡμῖν δ’ ὀλβιόδωρον ἀεὶ μέθυ καὶ
βόσις ἔστω καὶ ποτὸν ἀμβροσίην δ’ ἄλλος ἔχειν ἐθέλοι.
μαξεδονιυς ιι χθιζὸν ἐμοὶ νοσέοντι παρίστατο δήιος ἀνὴρ
ἰητρός, δεπάων νέκταρ ἀπειπάμενος· εἶπε δ’ ὕδωρ πίνειν
ἀνεμώλιος, οὐδ’ ἐδιδάχθη, ὅττι μένος μερόπων οἶνον Ὅμηρος
ἔφη. παλλαδας πᾶσι θανεῖν μερόπεσσιν ὀφείλεται, οὐδέ τις
ἐστὶν αὔριον εἰ ζήσει θνητὸς ἐπιστάμενος. τοῦτο σαφῶς,
ἄνθρωπε, μαθὼν εὔφραινε σεαυτόν, λήθην τοῦ θανάτου τὸν
Βρόμιον κατέχων. τέρπεο καὶ Παφίῃ, τὸν ἐφημέριον βίον
ἕλκων· τἆλλα δὲ πάντα Τύχῃ πράγματα δὸς διέπειν. μαξεδονιυς
ιι ἀνέρες, οἷσι μέμηλεν ἀπήμονος ὄργια Βάκχου, ἐλπίσιν
ἡμερίδων ῥίψατε τὴν πενίην. αὐτὰρ ἐμοὶ κρητὴρ μὲν ἔοι
δέπας, ἄγχι δὲ ληνὸς ἀντὶ πίθου, λιπαρῆς ἔνδιον
εὐφροσύνης. αὐτίκα δ’ ἡμετέροιο πιὼν κρητῆρα Λυαίου παισὶ
Καναστραίοις μάρναμαι, ἢν ἐθέλῃς. οὐ τρομέω δὲ θάλασσαν
ἀμείλιχον, οὐδὲ κεραυνούς, πιστὸν ἀταρβήτου θάρσος ἔχων
Βρομίου. αγατηιας σξηολαστιξυς ἡμεῖς μὲν πατέοντες ἀπείρονα
καρπὸν Ἰάκχου ἄμμιγα βακχευτὴν ῥυθμὸν ἀνεπλέκομεν. ἤδη δ’
ἄσπετον οἶδμα κατέρρεεν· οἷα δὲ λέμβοι κισσύβια γλυκερῶν
νήχεθ’ ὑπὲρ ῥοθίων, οἷσιν ἀρυσσάμενοι σχέδιον ποτὸν
ἤνομεν ἤδη, θερμῶν Νηιάδων οὐ μάλα δευόμενοι. ἡ δὲ καλὴ
ποτὶ ληνὸν ὑπερκύπτουσα Ῥοδάνθη μαρμαρυγῇς κάλλους νᾶμα
κατηγλάισεν. πάντων δ’ ἐκδεδόνηντο θοαὶ φρένες, οὐδέ τις
ἡμέων ἦεν, ὃς οὐ Βάκχῳ δάμνατο καὶ Παφίῃ. τλήμονες,
ἀλλ’ ὁ μὲν εἷρπε παραὶ ποσὶν ἄφθονος ἡμῖν τῆς δ’ ἄρ’
ὑπ’ ἐλπωρῇ μοῦνον ἐπαιζόμεθα. παρμενιον λιμοῦ καὶ γραίης
χαλεπὴ κρίσις. ἀργαλέον μὲν πεινῆν, ἡ κοίτη δ’ ἔστ’
ὀδυνηροτέρα. πεινῶν εὔχετο γραῦν κοιμώμενος εὔχετο λιμὸν
Φίλλις· ἴδ’ ἀκλήρου παιδὸς ἀνωμαλίην. αντιπηιλυς κἢν
τείνῃς ῥακόεντα πολυτμήτοιο παρειῆς χρῶτα, καὶ ἀβλεφάρους
ὦπας ἐπανθρακίσῃς, καὶ λευκὴν βάψῃς μέλανι τρίχα, καὶ
πυρίφλεκτα βοστρύχια κροτάφοις οὖλα περικρεμάσῃς, οὐδὲν
ταῦτα, γελοῖα, καὶ ἢν ἔτι πλείονα ῥέξῃς, μψρινυς υ
τετρηκόσῑ ἐστὶν ἔχεις δὲ σὺ τοὺς ἐνιαυτοὺς δὶς τόσσους,
τρυφερὴ Λαῒ κορωνεκάβη, Σισύφου ὦ μάμμη, καὶ Δευκαλίωνος
ἀδελφή. βάπτε δὲ τὰς λευκάς, καὶ λέγε πᾶσι τατᾶ. λυξιλλιυς
τὰς τρίχας, ὦ Νίκυλλα, τινὲς βάπτειν σε λέγουσιν, ἃς σὺ
μελαινοτάτας ἐξ ἀγορᾶς ἐπρίω. λυξιλλιυς τὰς πολιὰς βάψασα
Θεμιστονόη τρικόρωνος γίνεται ἐξαπίνης οὐ νέα, ἀλλὰ Ῥέα.
Jυλιυς λεονιδας Γρῆϋν ἔγημε Φιλῖνος, ὅτ’ ἦν νέος· ἡνίκα
πρέσβυς, δωδεκέτιν Παφίῃ δ’ ὥριος οὐδέποτε. τοιγὰρ ἄπαις
διέμεινέ ποτε σπείρων ἐς ἄκαρπα· νῦν δ’ ἑτέροις γήμας,
ἀμφοτέρων στέρεται. νιξαρξηυς ιι ἤκμασε Νικονόη· κἀγὼ λέγω·
ἤκμασε δ’ αὐτή ἡνίκα Δευκαλίων ἄπλετον εἶδεν ὕδωρ. ταῦτα
μὲν οὖν ἡμεῖς οὐκ οἴδαμεν, ἀλλ’ ὅτι ταύτην οὐκ ἄνδρα
ζητεῖν νῦν ἔδει, ἀλλὰ τάφον. λολλιυς βασσυς ἡ πολιὴ
κροτάφοισι Κυτώταρις, ἡ πολύμυθος γραῖα, δῑ ἣν Νέστωρ
οὐκέτι πρεσβύτατος, ἡ φάος ἀθρήσασ’ ἐλάφου πλέον, ἡ χερὶ
λαιῇ γῆρας ἀριθμεῖσθαι δεύτερον ἀρξαμένη, ζώει καὶ
λεύσσουσα καὶ ἀρτίπος, οἷά τε νύμφη, ὥστε με διστάζειν, μή
τι πέπονθ’ Ἀίδης, νιξαρξηυς ιι γραῖα καλὴ (τί γάρ;) οἶσθας
ὅτ’ ἦν νέα· ἀλλὰ τότ’ ᾔτει, νῦν δ’ ἐθέλει δοῦναι
μισθὸν ἐλαυνομένη. εὑρήσεις τεχνῖτιν ὅταν δὲ πίῃ, τότε
μᾶλλον εἰς ὃ θέλεις αὐτὴν εὐεπίτακτον ἔχεις. πίνει γὰρ
καὶ τρεῖς καὶ τέσσαρας, ἢν ἐθελήσῃς, ξέστας, κἀκ τούτου
γίνετ’ ἄνω τὰ κάτω· κολλᾶται, κνίζει, παθικεύεται· ἤν τι
διδῷ τις, λαμβάνει· ἢν μὴ δῷ, μισθὸν ἔχει τὸ πάθος.
νιξαρξηυς ιι τὴν δύσκωφον γραῖαν, Ὀνήσιμε, πρὸς Διός, ἔξω
ἔκβαλε· πολλὰ λίην πράγματά μοι παρέχει. ἢν αὐτῇ τυροὺς
ἁπαλοὺς εἴπωμεν ἐνέγκαι, οὐ τυρούς, πυροὺς δ’ ἔρχετ’
ἔχουσα νέους. πρῴην τὴν κεφαλὴν ἐπόνουν, καὶ πήγανον
αὐτὴν ᾔτουν ἡ δ’ ἔφερεν τήγανον ὀστράκινον. ἂν † ὀπὸν
αἰτήσω, δοκὸν εἰσφέρει· ἄν, λάχανόν μοι. εἴπω δὸς πεινῶν,
εὐθὺ φέρει λάσανον. ὄξος ἐὰν αἰτῶ, τόξον φέρει· ἂν δέ
γε τόξον, ὄξος· ὅλως δ’ ὃ λέγω οὔποτ’ ἐπαισθάνεται.
αἰσχρὸν τῆς γραός με χάριν κήρυκα γενέσθαι, καὶ μελετᾶν
ἔξω, νυκτὸς ἐγειρόμενον. λυξιλλιυς οὗτος ὁ νῦν τοιοῦτος
Ὀλυμπικὸς εἶχε, Σεβαστέ, ῥῖνα, γένειον, ὀφρῦν, ὠτάρια,
βλέφαρα· εἶτ’ ἀπογραψάμενος πύκτης ἀπολώλεκε πάντα, ὥστ’
ἐκ τῶν πατρικῶν μηδὲ λαβεῖν τὸ μέρος· εἰκόνιον γὰρ ἀδελφὸς
ἔχων προενήνοχεν αὐτοῦ, καὶ κέκριτ’ ἀλλότριος, μηδὲν
ὅμοιον ἔχων. λυξιλλιυς ῥύγχος ἔχων τοιοῦτον, Ὀλυμπικέ,
μήτ’ ἐπὶ κρήνην ἔλθῃς, μήτ’ ἐνόρα πρός τι διαυγὲς ὕδωρ.
καὶ σὺ γάρ, ὡς Νάρκισσος, ἰδὼν τὸ πρόσωπον ἐναργές,
τεθνήξῃ, μισῶν σαυτὸν ἕως θανάτου, λυξιλλιυς Εἰκοσέτους
σωθέντος Ὀδυσσέος εἰς τὰ πατρῷα ἔγνω τὴν μορφὴν Ἄργος
ἰδὼν ὁ κύων· ἀλλὰ σὺ πυκτεύσας, Στρατοφῶν, ἐπὶ τέσσαρας
ὥρας, οὐ κυσὶν ἄγνωστος, τῇ δὲ πόλει γέγονας. ἢν
ἐθέλῃς τὸ πρόσωπον ἰδεῖν ἐς ἔσοπτρον ἑαυτοῦ, οὐκ εἰμὶ
Στρατοφῶν, αὐτὸς ἐρεῖς ὀμόσας. λυξιλλιυς κόσκινον ἡ κεφαλή
σου, Ἀπολλόφανες, γεγένηται, ἢ τῶν σητοκόπων βιβλαρίων τὰ
κάτω· ὄντως μυρμήκων τρυπήματα λοξὰ καὶ ὀρθά, γράμματα τῶν
λυρικῶν Λύδια καὶ Φρύγια. πλὴν ἀφόβως πύκτευε· καὶ ἢν
τρωθῇς γὰρ ἄνωθεν, ταῦθ’ ὅσ’ ἔχεις, ἕξεις· πλείονα δ’ οὐ
δύνασαι. λυξιλλιυς πύκτης ὢν κατέλυσε Κλεόμβροτος· εἶτα
γαμήσας ἔνδον ἔχει πληγῶν Ἴσθμια καὶ Νέμεα, γραῦν μαχίμην,
τύπτουσαν Ὀλύμπια, καὶ τὰ παρ’ αὐτῷ μᾶλλον ἰδεῖν φρίσσων
ἤ ποτε τὸ στάδιον. ἂν γὰρ ἀναπνεύσῃ, δέρεται τὰς παντὸς
ἀγῶνος πληγάς, ὡς ἀποδῷ· κἂν ἀποδῷ, δέρεται. λυξιλλιυς
οἱ συναγωνισταὶ τὸν πυγμάχον ἐνθάδ’ ἔθηκαν Ἆπιν οὐδένα
γὰρ πώποτ’ ἐτραυμάτισεν. λυξιλλιυς πᾶσαν ὅσαν Ἕλληνες
ἀγωνοθετοῦσιν ἅμιλλαν πυγμῆς, Ἀνδρόλεως πᾶσαν ἀγωνισάμαν
ἔσχον δ’ ἐν Πίσῃ μὲν ἓν ὠτίον, ἐν δὲ Πλαταιαῖς ἓν
βλέφαρον· Πυθοῖ δ’ ἄπνοος ἐκφέρομαι· Δαμοτέλης δ’ ὁ πατὴρ
καρύσσετο σὺν πολιήταις ἆραί με σταδίων ἢ νεκρὸν ἢ
κολοβόν. νιξαρξηυς ιι εἰς δρομέας πέντε μετ’ ἄλλων Χάρμος ἐν
Ἀρκαδίᾳ δολιχεύων, θαῦμα μέν, ἀλλ’ ὄντως ἕβδομος
ἐξέπεσεν. ἓξ ὄντων, τάχ’ ἐρεῖς, πῶς ἕβδομος ; εἷς φίλος
αὐτοῦ, θάρσει, Χάρμε, λέγων, ἦλθεν ἐν ἱματίῳ. ἕβδομος
οὖν οὕτω παραγίνεται· εἰ δ’ ἔτι πέντε εἶχε φίλους, ἦλθ’
ἄν, Ζωίλε, δωδέκατος. λυξιλλιυς τὸν σταδιῆ πρῴην
Ἐρασίστρατον ἡ μεγάλη γῆ, πάντων σειομένων, οὐκ ἐσάλευσε
μόνον. λυξιλλιυς οὔτε τάχιον ἐμοῦ τις ἐν ἀντιπάλοισιν
ἔπιπτεν, οὔτε βράδιον ὅλως ἔδραμε τὸ στάδιον δίσκῳ μὲν
γὰρ ὅλως οὐδ’ ἤγγισα, τοὺς δὲ πόδας μου ἐξᾶραι πηδῶν
ἴσχυον οὐδέποτε· κυλλὸς δ’ ἠκόντιζεν ἀμείνονα· πέντε δ’ ἀπ’
ἄθλων πρῶτος ἐκηρύχθην πεντετριαζόμενος, λυξιλλιυς νύκτα μέσην
ἐποίησε τρέχων ποτὲ Μάρκος ὁπλίτης, ὥστ’ ἀποκλεισθῆναι
πάντοθε τὸ στάδιον. οἱ γὰρ δημόσιοι κεῖσθαί τινα πάντες
ἔδοξαν ὁπλίτην τιμῆς εἵνεκα τῶν λιθίνων. καὶ τί γάρ; εἰς
ὥρας ἠνοίγετο· καὶ τότε Μάρκος ἦλθε, προσελλείπων τῷ
σταδίῳ στάδιον. ανονψμι επιγραμματιξι τὸ στάδιον Περικλῆς εἴτ’
ἔδραμεν, εἴτ’ ἐκάθητο, οὐδεὶς οἶδεν ὅλως· δαιμόνιος
βραδυτής. ὁ ψόφος ἦν ὕσπληγος ἐν οὔασι, καὶ στεφανοῦτο
ἄλλος, καὶ Περικλῆς δάκτυλον οὐ προέβη. λυξιλλιυς Τιμόμαχον
τὸν μακρὸν ὁ πεντόργυιος ἐχώρει οἶκος, ὑπὲρ γαίης πάντοτε
κεκλιμένον στῆναι δ’ εἲ ποτ’ ἔχρῃζεν, ἔδει τοὺς παῖδας ἀπ’
ὄρθρου τὴν ὀροφὴν τρῆσαι πέντ’ ἐπὶ πέντε πόδας. λυξιλλιυς
τὴν μικρὴν παίζουσαν Ἐρώτιον ἥρπασε κώνωψ· ἡ δέ· τί, φησί,
πάθω; Ζεῦ πάτερ, ἦ μ’ ἐθέλεις λυξιλλιυς ὁ βραχὺς Ἑρμογένης,
ὅταν ἐκβάλῃ εἰς τὸ χαμαί τι, ἕλκει πρὸς τὰ κάτω τοῦτο
δορυδρεπάνῳ. λυξιλλιυς τῷ πατρὶ θυμωθείς, Διονύσιε, Μάρκος ὁ
μικρός, πυρῆνα στήσας, αὑτὸν ἀπηγχόνισεν. λυξιλλιυς ἐν
καλάμῳ πήξας ἀθέρα Στρατόνικος ὁ λεπτός, καὶ τριχὸς
ἐκδήσας, αὑτὸν ἀπηγχόνισεν καὶ τί γάρ; οὐχὶ κάτω βρῖσεν
βαρύς· ἀλλ’ ὑπὲρ αὐτῶν, νηνεμίας οὔσης, νεκρὸς ἄνω
πέταται. λυξιλλιυς Γάιος ἐκπνεύσας τὸ πανύστατον ἐχθὲς ὁ
λεπτὸς εἰς τὴν ἐκκομιδὴν οὐδὲν ἀφῆκεν ὅλως· καὶ πέρας
εἰς ἀίδην καταβὰς οἷόσπερ ὅτ’ ἔζη, τῶν ὑπὸ γῆν
σκελετῶν λεπτότατος πέταται. τὴν δὲ κενὴν κλίνην οἱ φράτορες
ἦραν ἐπ’ ὤμων, ἐγγράψαντες ἄνω· Γάιος ἐκφέρεται. λυξιλλιυς
τῶν Ἐπικουρείων ἀτόμων ποτὲ Μάρκος ὁ λεπτός, τῇ κεφαλῇ
τρήσας, εἰς τὸ μέσον διέβη. λυξιλλιυς Σαλπίζων ἔπνευσεν ὅσον
βραχὺ Μάρκος ὁ λεπτός, καὶ κατὰ τῆς κεφαλῆς ὀρθὸς ἀπῆλθε
κάτω. λυξιλλιυς τὸν μικρὸν Μάκρωνα θέρους κοιμώμενον εὑρὼν
εἰς τρώγλην μικρὸς τοῦ ποδὸς εἵλκυσε μῦς. ὃς δ’ ἐν τῇ
τρώγλῃ ψιλὸς τὸν μῦν ἀποπνίξας, Ζεῦ πάτερ, εἶπεν, ἔχεις
δεύτερον Ἡρακλέα. νιξαρξηυς ιι Ἀρκάδας οὐχ οὕτω Στυμφαλίδες,
ὡς ἐμὲ κίχλαι αἱ νέκυες ξηροῖς ἤκαχον ὀσταρίοις, ἅρπυιαι,
δραχμῆς ξηρὴ δεκάς. ὦ ἐλεειναὶ λειμώνων ἐτύμως, ἔρρετε,
νυκτερίδες. αμμιανυς τῷ Στρατονικείῳ πόλιν ἄλλην
οἰκοδομεῖτε, ἢ τούτοις ἄλλην οἰκοδομεῖτε πόλιν. αμμιανυς
ἔστω μητρόπολις πρῶτον πόλις, εἶτα λεγέσθω μητρόπολις· μὴ
νῦν, ἡνίκα μηδὲ πόλις. λυξιλλιυς τὸν λεπτὸν φυσῶντα τὸ πῦρ
Πρόκλον ἦρεν ὁ καπνός, καὶ διὰ τῶν θυρίδων ἔνθεν ἀπῆλθεν
ἔχων. ἀλλὰ μόλις νεφέλῃ προσενήξατο, καὶ δῑ ἐκείνης
προσκατέβη τρωθεὶς μυρία ταῖς ἀτόμοις. λυξιλλιυς οὕτω
κουφότατος πέλε Γάιος, ὥστ’ ἐκολύμβα τοῦ ποδὸς ἐκκρεμάσας
ἢ λίθον ἢ μόλιβον. λυξιλλιυς ῥιπίζων ἐν ὕπνοις Δημήτριος
Ἀρτεμιδώραν τὴν λεπτήν, ἐκ τοῦ δώματος ἐξέβαλεν. νιξαρξηυς ιι
ἐξαίρων ποτ’ ἄκανθαν ὁ λεπτακινὸς Διόδωρος αὐτὸς ἐτρύπησεν
τῷ ποδὶ τὴν βελόνην. λυξιλλιυς ἐξ ἀτόμων Ἐπίκουρος ὅλον
τὸν κόσμον ἔγραψεν εἶναι, τοῦτο δοκῶν, Ἄλκιμε, λεπτότατον.
εἰ δὲ τότ’ ἦν Διόφαντος, ἔγραψεν ἂν ἐκ Διοφάντου, τοῦ
καὶ τῶν ἀτόμων πουλύ τι λεπτοτέρου, ἢ τὰ μὲν ἄλλ’ ἔγραψε
συνεστάναι ἐξ ἀτόμων ἄν, ἐκ τούτου δ’ αὐτάς, Ἄλκιμε, τὰς
ἀτόμους. λυξιλλιυς ἱππεύων μύρμηκι Μενέστρατος, ὡς ἐλέφαντι,
δύσμορος ἐξαπίνης ὕπτιος ἐξετάθη, λακτισθεὶς δ’ ὡς εἶχε τὸ
καίριον, ὦ φθόνε, φησίν, οὕτως ἱππεύων ὤλετο καὶ Φαέθων.
λυξιλλιυς τὸν μέγαν ἐζήτουν Εὐμήκιον ὃς δ’ ἐκάθευδεν μικρῷ
ὑπ’ ὀξυβάφῳ τὰς χέρας ἐκτανύσας. λυξιλλιυς ἀρθεὶς ἐξ
αὔρης λεπτῆς ἐποτᾶτο δῑ αἴθρης Χαιρήμων, ἀχύρου πολλὸν
ἐλαφρότερος· καὶ τάχ’ ἂν ἐρροίζητο δῑ αἰθέρος, εἰ μὴ
ἀράχνῃ τοὺς πόδας ἐμπλεχθεὶς ὕπτιος ἐκρέματο. αὐτοῦ δὴ
νύκτας τε καὶ ἤματα πέντε κρεμασθεὶς ἑκταῖος κατέβη νήματι
τῆς ἀράχνης. λυξιλλιυς αἰγείρου φύλλῳ πεφορημένῳ ἐξ
ἀνέμοιο πληγεὶς Χαιρήμων ὕπτιος ἐξετάθη. κεῖται δ’ ἢ
Τιτυῷ ἐναλίγκιος, ἢ πάλι κάμπῃ, ἁπλώσας κατὰ γῆς σῶμα
τὸ καννάβινον. ανονψμι επιγραμματιξι Κόνων δίπηχυς, ἡ γυνὴ δὲ
τεσσάρων ἐν τῇ κλίνῃ δὲ τῶν ποδῶν ἰσουμένων, σκόπει
Κόνωνος ποῦ τὸ χεῖλος ἔρχεται, ανονψμι επιγραμματιξι †2οὐδ’
ἐπικύψαι ἔχει Δημήτριος οὐδὲν ὁ μικρός· ἀλλ’ † ἔρριπται
χαμαὶ πάντοτ’ ἐπαιρόμενος. . νιξαρξηυς ιι τρεῖς λεπτοὶ πρῴην
περὶ λεπτοσύνης ἐμάχοντο, τίς προκριθεὶς εἴη
λεπτεπιλεπτότερος. ὧν ὁ μὲν εἷς,Ἕρμων, μεγάλην ἐνεδείξατο
τέχνην, καὶ διέδυ ῥαφίδος τρῆμα, λίνον κατέχων Δημᾶς δ’ ἐκ
τρώγλης βαίνων ἐς ἀράχνιον ἔστη, ἡ δ’ ἀράχνη νήθουσ’
αὐτὸν ἀπεκρέμασεν. Σωσίπατρος δ’ ἐβόησεν ἐμὲ στεφανώσατ’
ἐγὼ εἰ βλέπομ’, ἥττημαι· πνεῦμα γάρ εἰμι μόνον. λυξιλλιυς
Βουλόμενόσποθ’ ὁ λεπτὸς ἀπάγξασθαι Διόφαντος, νῆμα λαβὼν
ἀράχνης αὑτὸν ἀπηγχόνισεν. λυξιλλιυς εἰς ἰατρούς πρίν σ’
ἐναλείψασθαι, Δημόστρατε, χαῖρ’, ἱερὸν φῶς, εἰπὲ τάλας·
οὕτως εὔσκοπός ἐστι Δίων. οὐ μόνον ἐξετύφλωσεν Ὀλυμπικόν,
ἀλλὰ δῑ αὐτοῦ εἰκόνος ἧς εἶχεν τὰ βλέφαρ’ ἐξέβαλεν.
λυξιλλιυς τοῦ λιθίνου Διὸς ἐχθὲς ὁ κλινικὸς ἥψατο Μάρκος·
καὶ λίθος ὢν καὶ Ζεύς, σήμερον ἐκφέρεται. λυξιλλιυς
Ἑρμογένην τὸν ἰατρὸν ὁ ἀστρολόγος Διόφαντος εἶπε μόνους
ζωῆς ἐννέα μῆνας ἔχειν. κἀκεῖνος γελάσας, τί μὲν ὁ Κρόνος
ἐννέα μηνῶν, φησί, λέγει, σὺ νόει· τἀμὰ δὲ σύντομά σοι.
εἶπε, καὶ ἐκτείνας μόνον ἥψατο· καὶ Διόφαντος ἄλλον
ἀπελπίζων, αὐτὸς ἀπεσκάρισεν. λυξιλλιυς ἤν τιν’ ἔχῃς
ἐχθρόν, Διονύσιε, μὴ καταράσῃ τὴν Ἶσιν τούτῳ, μηδὲ τὸν
Ἁρποκράτην, μηδ’ εἴ τις τυφλοὺς ποιεῖ θεός, ἀλλὰ Σίμωνα·
καὶ γνώσῃ, τί θεός, καὶ τί Σίμων δύναται, λυξιλλιυς εἰς
Ἄϊδος κατέπεμψε πάλαι ποτέ, δέσποτα Καῖσαρ, ὡς λόγος,
Εὐρυσθεὺς τὸν μέγαν Ἡρακλέα· νῦν δ’ ἐμὲ Μηνοφάνης ὁ
κλινικός· ὥστε λεγέσθω κλινικὸς Εὐρυσθεύς, μηκέτι Μηνοφάνης.
στρατον ἰητρὸς Καπίτων Χρύσην ἐνέχρισεν, ὁρῶντα ὀκτὼ μὲν
μακρὸν πύργον ἀπὸ σταδίων, ἄνδρα δ’ ἀπὸ σταδίου, διὰ
δώδεκα δ’ ὄρτυγα πηχῶν, φθεῖρα δ’ ἀπὸ σπιθαμῶν καὶ δύο
δερκόμενον. νῦν δ’ ἀπὸ μὲν σταδίου πόλιν οὐ βλέπει, ἐκ δὲ
διπλέθρου καιόμενον κατιδεῖν τὸν φάρον οὐ δύναται· ἵππον
ἀπὸ σπιθαμῆς δὲ μόλις βλέπει, ἀντὶ δὲ τοῦ πρὶν ὄρτυγος
οὐδὲ μέγαν στρουθὸν ἰδεῖν δύναται. ἂν δὲ προσεγχρίσας
αὐτὸν φθάσῃ, οὐδ’ ἐλέφαντα οὐκέτι μήποτ’ ἴδῃ πλησίον
ἑσταότα. ξαλλιξτερ %2Οὔτ’ ἔκλυσεν Φείδων μ’, οὔθ’ ἥψατο
ἀλλὰ πυρέξας ἐμνήσθην αὐτοῦ τοὔνομα, κἀπέθανον. ξαλλιξτερ
ἰητρὸς τὴν γραῦν εἴτ’ ἔκλυσεν, εἴτ’ ἀπέπνιξεν, οὐδεὶς
γινώσκει· δαιμόνιον τὸ τάχος. ὁ ψόφος ἦν κλυστῆρος ἐν
οὔασι, καὶ στεφανοῦτο ἡ σορός, οἱ δ’ ἄλλοι τὸν φακὸν
ηὐτρέπισαν. ξαλλιξτερ ὀρθῶσαι τὸν κυρτὸν ὑποσχόμενος Διόδωρον
Σωκλῆς τετραπέδους τρεῖς ἐπέθηκε λίθους τοῦ κυρτοῦ στιβαροὺς
ἐπὶ τὴν ῥάχιν ἀλλὰ πιεσθεὶς τέθνηκεν, γέγονεν δ’ ὀρθότερος
κανόνος. ξαλλιξτερ χειρουργῶν ἔσφαξεν Ἀκεστορίδην Ἀγέλαος·
ζῶν γὰρ χωλεύειν, φησίν, ἔμελλε τάλας. ξαλλιξτερ πέντ’
ἰητρὸς Ἄλεξις ἅμ’ ἔκλυσε, πέντ’ ἐκάθηρε, πέντ’ ἴδεν
ἀρρώστους, πέντ’ ἐνέχρισε πάλιν καὶ πᾶσιν μία νύξ, ἓν
φάρμακον, εἷς σοροπηγός, εἷς τάφος, εἷς Ἀίδης, εἷς
κοπετὸς γέγονεν. ηεδψλυς Ἆγις Ἀρισταγόρην οὔτ’ ἔκλυσεν,
οὔτ’ ἔθιγ’ αὐτοῦ· ἀλλ’ ὅσον εἰσῆλθεν, κᾤχετ’
Ἀρισταγόρης. ποῦ τοίην ἀκόνιτος ἔχει φύσιν; ὦ σοροπηγοί,
Ἆγιν καὶ μίτραις βάλλετε καὶ στεφάνοις. νιξαρξηυς ιι ξεῖνε,
τί μὰν πεύθῃ; τίνες ἐν χθονὶ τοῖσδ’ ὑπὸ τύμβοις; οὓς
γλυκεροῦ φέγγους Ζώπυρος ἐστέρισεν, Δᾶμις, Ἀριστοτέλης,
Δημήτριος, Ἀρκεσίλαος, Σώστρατος, οἵ τ’ ὀπίσω μέχρι
Παραιτονίου. κηρύκιον γὰρ ἔχων ξύλινον, καὶ πλαστὰ πέδιλα,
ὡς Ἑρμῆς, κατάγει τοὺς θεραπευομένους. ανονψμι επιγραμματιξι
ἰητρὸς Κρατέας καὶ Δάμων ἐνταφιαστὴς κοινὴν ἀλλήλοις θέντο
συνωμοσίην. καὶ ῥ’ ὁ μὲν οὓς κλέπτεσκεν ἀπ’ ἐνταφίων
τελαμῶνας εἰς ἐπιδεσμεύειν πέμπε φίλῳ Κρατέᾳ· τὸν δ’
ἀπαμειβόμενος Κρατέας εἰς ἐνταφιάζειν πέμπεν ὅλους αὐτῷ
τοὺς θεραπευομένους. ανονψμι επιγραμματιξι οὐ μήλῃ, τριόδοντι δ’
ἐνήλειψέν με Χαρῖνος, σπόγγον ἔχων καινὸν τῶν γραφικῶν
πινάκων τὴν μήλην δ’ ἕλκων, ἐξέσπασε τὸ βλέφαρόν μου
ῥιζόθεν ἡ μήλη δ’ ἔνδον ἔμεινεν ὅλη. ἂν δὲ δὶς
ἐγχρίσῃ με πονῶν πάλιν οὐκ ἐνοχλήσω ὀφθαλμοὺς αὐτῷ· πῶς
γὰρ ὁ μηκέτ’ ἔχων; πολλιανυς εἰς ποιητάς εἰσὶ καὶ ἐν
Μούσῃσιν Ἐρινύες, αἵ σε ποιοῦσιν ποιητήν, ἀνθ’ ὧν πολλὰ
γράφεις ἀκρίτως. τοίνυν, σοῦ δέομαι, γράφε πλείονα· μείζονα
γάρ σοι εὔξασθαι ταύτης οὐ δύναμαι μανίαν. πολλιανυς εἰ μὴ
χαίρω, Φλῶρε, γενοίμην δάκτυλος ἢ ποὺς εἷς τῶν σῶν τούτων
τῶν κατατεινομένων. χαίρω, νὴ τὸν κλῆρον, ὃν εὐκλήρησας ἐν
ἄθλοις, ὡς περὶ χοιρείας τοῦ στεφάνου μερίδος. τοιγὰρ
θάρσει, Φλῶρε, καὶ εὔθυμος πάλι γίνου· οὕτω νικῆσαι καὶ
δόλιχον δύνασαι. ξερεαλιυς ποιητὴς ἐλθὼν εἰς Ἴσθμια πρὸς τὸν
ἀγῶνα, εὑρὼν ποιητάς, εἶπε παρίσθμῑ ἔχειν. μέλλει δ’
ἐξορμᾶν εἰς Πύθια· κἂν πάλιν εὕρῃ, εἰπεῖν οὐ δύναται,
καὶ παραπύθῑ ἔχω. πολλιανυς τοὺς κυκλίους τούτους, τοὺς
αὐτὰρ ἔπειτα λέγοντας μισῶ, λωποδύτας ἀλλοτρίων ἐπέων. καὶ
διὰ τοῦτ’ ἐλέγοις προσέχω πλέον οὐδὲν ἔχω γὰρ Παρθενίου
κλέπτειν ἢ πάλι Καλλιμάχου. θηρὶ μὲν οὐατόεντι γενοίμην,
εἴ ποτε γράψω, εἴκελος, ἐκ ποταμῶν χλωρὰ χελιδόνια. οἱ δ’
οὕτως τὀν Ὅμηρον ἀναιδῶς λωποδυτοῦσιν, ὥστε γράφειν ἤδη
μῆνιν ἄειδε, θεά. λυξιλλιυς %2οὔτ’ ἐπὶ Δευκαλίωνος ὕδωρ,
ὅτε πάντ’ ἐγενήθη, οὔθ’ ὁ καταπρήσας τοὺς ἐπὶ γῆς
Φαέθων, ἀνθρώπους ἔκτεινεν ὅσους Ποτάμων ὁ ποιητὴς, καὶ
χειρουργήσας ὤλεσεν Ἑρμογένης. ὥστ’ ἐξ αἰῶνος κακὰ τέσσαρα
ταῦτ’ ἐγενήθη, Δευκαλίων, Φαέθων, Ἑρμογένης, Ποτάμων.
λυξιλλιυς μισῶ, δέσποτα Καῖσαρ, ὅσοις νέος οὐδέποτ’ οὐδεὶς
ἤρεσε, κἂν εἴπῃ, μῆνιν ἄειδε θεά, ἀλλ’ ἢν μὴ Πριάμου
τις ἔχῃ χρόνον ἡμιφάλακρος, ἢ καὶ κυρτὸς ἄγαν, οὐ δύνατ’
ἄλφα γράφειν. εἰ δ’ ὄντως οὕτως τοῦτ’ ἔστ’ ἔχον, ὦ
ὕπατε Ζεῦ, εἰς τοὺς κηλήτας ἔρχεται ἡ σοφία. λυξιλλιυς
τέθνηκ’ Εὐτυχίδης ὁ μελογράφος. οἱ κατὰ γαῖαν φεύγετ’ ἔχων
ᾠδὰς ἔρχεται Εὐτυχίδης· καὶ κιθάρας αὑτῷ διετάξατο
συγκατακαῦσαι δώδεκα, καὶ κίστας εἰκοσιπέντε νόμων. νῦν ὑμῖν
ὁ Χάρων ἐπελήλυθε· ποῦ τις ἀπέλθῃ λοιπόν, ἐπεὶ χᾄδην
Εὐτυχίδης κατέχει; λυξιλλιυς Ἀρχόμεθ’, Ἡλιόδωρε; ποιήματα
παίζομεν οὕτω ταῦτα πρὸς ἀλλήλους; Ἡλιόδωρε, θέλεις; ἆσσον
ἴθ’, ὥς κεν θᾶσσον ὀλέθρου καὶ γὰρ ἔμ’ ὄψει
μακροφλυαρητὴν Ἡλιοδωρότερον. λυξιλλιυς μηκέτι, μηκέτι, Μάρκε,
τὸ παιδίον, ἀλλ’ ἐμὲ κόπτου τὸν πολὺ τοῦ παρὰ σοὶ
νεκρότερον τεκνίου, εἰς ἐμὲ νῦν ἐλέγους ποίει πάλιν, εἰς
ἐμὲ θρήνους, δήμιε, τὸν στιχίνῳ σφαζόμενον θανάτῳ, τοῦ σοῦ
γὰρ πάσχω νεκροῦ χάριν, οἷα πάθοιεν οἱ καταδείξαντες βιβλία
καὶ καλάμους. λυξιλλιυς οὐχ οὕτω κακοεργὸν ἐχαλκεύσαντο
μάχαιραν ἄνθρωποι, διὰ τὰς ἐξαπίνης ἐνέδρας, οἷον
ἀκήρυκτον, Καλλίστρατε, καὶ σὺ προσελθὼν ποιεῖς μοι φονικῶν
ἑξαμέτρων πόλεμον. σάλπιγξον ταχέως ἀνακλητικὸν εἰς ἀνοχὰς
γὰρ καὶ Πρίαμος κλαύσας % ἡμερίων ἔτυχεν. λυξιλλιυς
Ὠμοβοείου μοι παραθεὶς τόμον, Ἡλιόδωρε, καὶ τρία μοι κεράσας
ὠμοβοειότερα, εὐθὺ κατακλύζεις ἐπιγράμμασιν. εἰ δ’ ἀσεβήσας
βεβρώκειν τινὰ βοῦν τῶν ἀπὸ Τρινακρίας, βούλομ’ ἅπαξ πρὸς
κῦμα χανεῖν εἰ δ’ ἐστὶ τὸ κῦμα ἔνθε μακράν, ἄρας εἰς τὸ
φρέαρ με βάλε. λυξιλλιυς εἰς γραμματικούς ἂν τοῦ γραμματικοῦ
μνησθῶ μόνον Ἡλιοδώρου, εὐθὺ σολοικίζον τὸ στόμα μου
δέδεται, λυξιλλιυς γραμματικὸν Ζηνωνὶς ἔχει πώγωνα Μένανδρον,
τὸν δ’ υἱὸν τούτῳ φησὶ συνεστακέναι. τὰς νύκτας δ’ αὐτῇ
μελετῶν οὐ παύεται οὗτος πτώσεις, συνδέσμους, σχήματα,
συζυγίας. λυξιλλιυς τούτοις τοῖς παρὰ δεῖπνον ἀοιδομάχοις
λογολέσχαις, τοῖς ἀπ’ Ἀριστάρχου γραμματολικριφίσιν, οἷς οὐ
σκῶμμα λέγειν, οὐ πεῖν φίλον, ἀλλ’ ἀνάκεινται νηπυτιευόμενοι
Νέστορι καὶ Πριάμῳ, μή με βάλῃς κατὰ λέξιν ἕλωρ καὶ κύρμα
γενέσθαι. σήμερον οὐ δειπνῶ μῆνιν ἄειδε θεά. λυξιλλιυς εἰς
ῥήτορας χοιρίδιον καὶ βοῦν ἀπολώλεκα, καὶ μίαν αἶγα, ὧν
χάριν εἴληφας μισθάριον, Μενέκλεις· οὔτε δέ μοι κοινόν τι
πρὸς Ὀθρυάδαν γεγένηται, οὔτ’ ἀπάγω κλέπτας τοὺς ἀπὸ
Θερμοπυλῶν ἀλλὰ πρὸς Εὐτυχίδην ἔχομεν κρίσιν ὥστε τί
ποιεῖ ἐνθάδε μοι Ξέρξης καὶ Λακεδαιμόνιοι; πλὴν κἀμοῦ
μνήσθητι νόμου χάριν, ἢ μέγα κράξω· ἄλλα λέγει Μενεκλῆς,
ἄλλα τὸ χοιρίδιον. λυξιλλιυς πολλοῦ δεῖ καὶ σφίν καὶ τρὶς
παρ’ ἕκαστα δικασταὶ ἄνδρες, καὶ λέγε δὴ τὸν νόμον ἐνθάδε
μοι, καὶ ταυτὶ καὶ μῶν καὶ τετταράκοντα καὶ ἄττα σκεψάμενος,
καί τοι νὴ Δία, καὶ μὰ Δία, ῥήτωρ ἐστὶ Κρίτων, καὶ παιδία
πολλὰ διδάσκει· προσθήσει δ’ αὐτοῖς γρῦ, φαθὶ καὶ μίν ἔτι.
λυξιλλιυς οὐ δέχεται Μάρκον τὸν ῥήτορα νεκρὸν ὁ Πλούτων,
εἰπών, ἀρκείτω Κέρβερος ὧδε κύων. εἰ δ’ ἐθέλεις πάντως,
Ἰξίονι καὶ Μελίτωνι τῷ μελοποιητᾖ, καὶ Τιτυῷ μελέτα.
οὐδὲν γὰρ σοῦ χεῖρον ἔχω κακόν, ἄχρις ἂν ἐλθὼν ὧδε
σολοικίζῃ Ῥοῦφος ὁ γραμματικός. ξερεαλιυς οὐ τὸ λέγειν
παράσημα καὶ Ἀττικὰ ῥήματα πέντε, εὐζήλως ἐστὶν καὶ
φρονίμως μελετᾷν· οὐδὲ γὰρ εἰ κάρκαιρε, καὶ εἰ κοναβεῖ τό
τε σίζει καὶ κελάρυζε λέγεις, εὐθὺς Ὅμηρος ἔσῃ. νοῦν
ὑποκεῖσθαι δεῖ τοῖς γράμμασι, καὶ φράσιν αὐτῶν εἶναι
κοινοτέραν, ὥστε νοεῖν ἃ λέγεις. ανονψμι επιγραμματιξι εἰκὼν
ἡ Σέξστου μελετᾷ, Σέξστος δὲ σιωπᾷ. εἰκὼν ἦν ῥήτωρ, ὁ
δὲ ῥήτωρ εἰκόνος εἰκών. αμμιανυς ἑπτὰ σολοικισμοὺς Φλάκκῳ
τῷ ῥήτορι δῶρον πέμψας, ἀντέλαβον πεντάκι διακοσίους· καὶ
νῦν μέν, φησίν, τούτους ἀριθμῷ σοι ἔπεμψα, τοῦ λοιποῦ δὲ
μέτρῳ, πρὸς Κύπρον ἐρχόμενος, αμμιανυς ῥήτωρ ἐξαπίνης
Ἀσιατικός· οὐδὲν ἄπιστον καὶ τοῦτ’ ἐν Θήβαις νῦν γέγονεν
τὸ τέρας. λυξιλλιυς μηδὲ λαλῶν πρῴην ἐσολοίκισε Φλάκκος ὁ
ῥήτωρ, καὶ μέλλων χαίνειν, εὐθὺς ἐβαρβάρισεν, καὶ τῇ
χειρὶ τὰ λοιπὰ σολοικίζει διανεύων, κἀγὼ δ’ αὐτὸν ἰδὼν —
τὸ στόμα μου δέδεται. ανονψμι επιγραμματιξι αὐτὸν ὁρῶ σέ,
Μέδον, τὸν ῥήτορα. φεῦ, τί τὸ θαῦμα; στειλάμενος σιγᾶς·
οὐδὲν ὁμοιότερον. αμμιανυς Ἀρκαδικὸν πῖλον κατ’ ἐνύπνιον
Ἀρκάδι δῶρον Ἑρμείῃ ῥήτωρ θῆκεν Ἀθηναγόρας. εἰ μὲν καὶ
ῥήτωρ κατ’ ἐνύπνιον, οἴσομεν Ἑρμῇ· εἰ δ’ ὕπαρ, ἀρκείτω·
θῆκεν Ἀθηναγόρας. ανονψμι επιγραμματιξι ῥήτορος ἅδ’ εἰκών· ὁ
δὲ ῥήτωρ, εἰκόνος εἰκών. καὶ πῶς; οὐ λαλέει· οὐδὲν
ὁμοιότερον. αμμιανυς εἰ βούλει τὸν παῖδα διδάξαι ῥήτορα,
Παῦλε, ὡς οὗτοι πάντες, γράμματα μὴ μαθέτω. λυξιλλιυς εἰς
φιλοσόφους εἶναι μὲν κυνικόν σε, Μενέστρατε, κἀνυπόδητον, καὶ
ῥιγοῦν οὐδεὶς ἀντιλέγει καθόλου· ἂν δὲ παραρπάξῃς ἄρτους
καὶ κλάσματ’ ἀναιδῶς, κἀγὼ ῥάβδον ἔχω, καὶ σὲ λέγουσι
κύνα. λυξιλλιυς πᾶς ὃς ἂν ᾖ πτωχὸς καὶ ἀγράμματος,
οὐκέτ’ ἀλήθει, ὡς τὸ πρίν, οὐδ’ αἴρει φορτία μισθαρίου·
ἀλλὰ τρέφει πώγωνα, καί, ἐκ τριόδου ξύλον ἄρας, τῆς
ἀρετῆς εἶναι φησὶν πρωτοκύων. Ἑρμοδότου τόδε δόγμα τὸ
πάνσοφον εἴ τις ἀχαλκεῖ, μηκέτι πεινάτω, θεὶς τὸ χιτωνάριον.
λυξιλλιυς οὗτος ὁ τῆς ἀρετῆς ἀδάμας βαρύς, οὗτος ὁ πάντῃ
πᾶσιν ἐπιπλήσσων, οὗτος ὁ ῥιγομάχος, καὶ πώγωνα τρέφων,
ἑάλω. τί γάρ; ἀπρεπὲς εἰπεῖν ἀλλ’ ἑάλω ποιῶν ἔργα
κακοστομάτων. αμμιανυς οἴει τὸν πώγωνα φρενῶν ποιητικὸν
εἶναι, καὶ διὰ τοῦτο τρέφεις, φίλτατε, μυιοσόβην. κεῖρον
ἐμοὶ πεισθεὶς ταχέως· οὗτος γὰρ ὁ πώγων φθειρῶν ποιητής,
οὐχὶ φρενῶν γέγονεν. αμμιανυς ὦ ’γαθέ καὶ μῶν οὖν καὶ ποῖ
δὴ καὶ πόθεν ὦ τᾶν καὶ θαμά καὶ φέρε δή καὶ κομιδῆ καὶ
ἴθι, καὶ στόλιον, μάλιον, πωγώνιον, ὤμιον ἔξω, ἐκ τούτων
ἡ νῦν εὐδοκιμεῖ σοφία. αντιπατερ αἰάζει πήρη τε, καὶ
Ἡράκλειον ἄριστον βριθὺ Σινωπίτου Διογένευς ῥόπαλον, καὶ τὸ
χύδην ῥυπόεντι πίνῳ πεπαλαγμένον ἔσθος διπλάδιον, κρυερῶν
ἀντίπαλον νιφάδων, ὅττι τεοῖς ὤμοισι μιαίνεται· ἦ γὰρ ὁ
μέν που οὐράνιος, σὺ δ’ ἔφυς οὑν σποδιῇσι κύων. ἀλλὰ
μέθες, μέθες ὅπλα τὰ μὴ σέθεν· ἄλλο λεόντων, ἄλλο
γενειητῶν ἔργον ὄρωρε τράγων. λυξιλλιυς εἰς μάντεις τῷ
πατρί μου τὸν ἀδελφὸν οἱ ἀστρολόγοι μακρόγηρων πάντες
ἐμαντεύσανθ’ ὡς ἀφ’ ἑνὸς στόματος· ἀλλ’ Ἑρμοκλείδης αὐτὸν
μόνος εἶπε πρόμοιρον εἶπε δ’, ὅτ’ αὐτὸν ἔσω νεκρὸν
ἐκοπτόμεθα. λυξιλλιυς πάντες ὅσοι τὸν Ἄρην καὶ τὸν Κρόνον
ὡροθετοῦσιν, ἄξιοί εἰσι τυχεῖν πάντες ἑνὸς τυπάνου.
ὄψομαι οὐ μακρὰν αὐτοὺς τυχὸν εἰδότας ὄντως καὶ τί ποεῖ
ταῦρος, καὶ τί λέων δύναται. λυξιλλιυς πρὸς τὸν μάντιν
Ὄλυμπον Ὀνήσιμος ἦλθεν ὁ πύκτης, εἰ μέλλει γηρᾶν
βουλόμενος προμαθεῖν. κἀκεῖνος, ναί, φησίν ἐὰν ἤδη
καταλύσῃς· ἂν δέ γε πυκτεύῃς, ὡροθετεῖ σε Κρόνος. νιξαρξηυς
ιι εἰς Ῥόδον εἰ πλεύσει τις Ὀλυμπικὸν ἦλθεν ἐρωτῶν τὸν
μάντιν, καὶ πῶς πλεύσεται ἀσφαλέως. χὠ μάντις, πρῶτον μέν,
ἔφη, καινὴν ἔχε τὴν ναῦν, καὶ μὴ χειμῶνος, τοῦ δὲ θέρους
ἀνάγου. τοῦτο γὰρ ἂν ποιῇς, ἥξεις κἀκεῖσε καὶ ὧδε, ἂν
μὴ πειρατὴς ἐν πελάγει σε λάβῃ. λυξιλλιυς πρὸς τὸν μάντιν
Ὄλυμπον Ὀνήσιμος ἦλθ’ ὁ παλαιστὴς, καὶ πένταθλος Ὕλας,
καὶ σταδιεὺς Μενεκλῆς, τίς μέλλει νικᾶν αὐτῶν τὸν ἀγῶνα
θέλοντες γνῶναι. κἀκεῖνος τοῖς ἱεροῖς ἐνιδών, πάντες, ἔφη,
νικᾶτε, μόνον μή τις σὲ παρέλθῃ, καὶ σὲ καταστρέψῃ, καὶ σὲ
παρατροχάσῃ. λυξιλλιυς εἶπεν ἐληλυθέναι τὸ πεπρωμένον, αὐτὸς
ἑαυτοῦ τὴν γένεσιν διαθεὶς Αὖλος ὁ ἀστρολόγος, καὶ ζήσειν
ὥρας ἔτι τέσσαρας· ὡς δὲ παρῆλθεν εἰς πέμπτην, καὶ ζῆν
εἰδότα μηδὲν ἔδει, αἰσχυνθεὶς Πετόσιριν ἀπήγξατο· καὶ
μετέωρος θνῄσκει μέν, θνῄσκει δ’ οὐδὲν ἐπιστάμενος.
λυξιλλιυς εἰς μικρολόγους οὐ γλήχωνι Κρίτων ὁ φιλάργυρος,
ἀλλὰ διχάλκῳ αὑτὸν ἀποσφραίνει, θλιβομένου στομάχου, ανονψμι
επιγραμματιξι πλουτεῖν φασί σε πάντες, ἐγὼ δέ σέ φημι
πένεσθαι· χρῆσις γὰρ πλούτου μάρτυς, Ἀπολλόφανες. ἂν
μετέχῃς αὐτῶν σύ, σὰ γίνεται; ἂν δὲ φυλάττῃς κληρονόμοις,
ἀπὸ νῦν γίνεται ἀλλότρια. πολλιανυς χαλκὸν ἔχων, πῶς οὐδὲν
ἔχεις μάθε. πάντα δανείζεις· οὕτως οὐδὲν ἔχεις αὐτός,
ἵν’ ἄλλος ἔχῃ. αντιπηανες Ψηφίζεις, κακόδαιμον· ὁ δὲ
χρόνος, ὡς τόκον, οὕτω καὶ πολιὸν τίκτει γῆρας ἐπερχόμενος·
κοὔτε πιὼν, οὔτ’ ἄνθος ἐπὶ κροτάφοις ἀναδήσας, οὐ μύρον,
οὐ γλαφυρὸν γνοὺς ποτ’ ἐρωμένιον, τεθνήξῃ, πλουτοῦσαν ἀφεὶς
μεγάλην διαθήκην, ἐκ πολλῶν ὀβολὸν μοῦνον ἐνεγκάμενος.
νιξαρξηυς ιι ἐχθὲς ἀπάγχεσθαι μέλλων Δείναρχος ὁ φείδων,
Γλαῦκε, δῑ ἓξ χαλκοῦς δύσμορος οὐκ ἔθανεν ἓξ χαλκῶν ἦν
γὰρ τὸ σχοινίον· ἀλλ’ ἐδυσώνει, εὔωνον ζητῶν ἄλλον ἴσως
θάνατον. τοῦτο φιλαργυρίας δεινῆς ὅρος, ὃς γ’ ἀποθνῄσκων,
Γλαῦκε, δῑ ἓξ χαλκοῦς δύσμορος οὐκ ἔθανεν. νιξαρξηυς ιι
δακρύει Φείδων ὁ φιλάργυρος, οὐχ ὅτι θνῄσκει, ἀλλ’ ὅτι
πέντε μνῶν τὴν σορὸν ἐπρίατο. τοῦτ’ αὐτῷ χαρίσασθε, καί,
ὡς τόπος ἐστὶν ἐν αὐτῇ, τῶν πολλῶν τεκνίων ἕν τι
προσεμβάλετε. λυξιλλιυς θνῄσκων Ἑρμοκράτης ὁ φιλάργυρος ἐν
διαθήκαις αὑτὸν τῶν ἰδίων ἔγραφε κληρονόμον. ψηφίζων δ’
ἀνέκειτο πόσον δώσει διεγερθεὶς ἰητροῖς μισθοῦ, καὶ τί
νοσῶν δαπανᾷ· ὡς δ’ εὗρε πλείω δραχμὴν μίαν, ἢν διασωθῇ,
λυσιτελεῖ θνῄσκειν, εἶπε, καὶ ἐξετάθη. κεῖται δ’ οὐδὲν
ἔχων ὀβολοῦ πλέον οἱ δὲ τὰ κείνου χρήματα κληρονόμοι
ἥρπασαν ἀσπασίως. λυξιλλιυς γεννηθὲν τέκνον κατεπόντισεν
Αὖλος ὁ κνιπός, ψηφίζων αὐτοῦ σῳζομένου δαπάνας. πηιλιππυς
εἰ τὸ μὲν ἐκδεδάνεικας, ὃ δ’ ἄρτι δίδως, ὃ δὲ μέλλεις,
οὐδέποτ’ εἶ τοῦ σοῦ κύριος ἀργυρίου. λυξιλλιυς εἰς κλέπτας
τὰν ἀναδυομέναν ἀπὸ ματέρος ἄρτι θαλάσσας Κύπριν ὅλην
χρυσῆν ἐχθὲς ἔκλεψε Δίων καὶ χερὶ προσκατέσυρεν ὁλοσφύρητον
Ἄδωνιν, καὶ τὸ παρεστηκὸς μικρὸν Ἐρωτάριον. αὐτοὶ νῦν
ἐρέουσιν ὅσοι ποτὲ φῶρες ἄριστοι· οὐκέτι σοὶ χειρῶν εἰς
ἔριν ἐρχόμεθα λυξιλλιυς τὸν θεὸν αὐτὸν ἔκλεψεν, ὃν
ὁρκίζεσθαι ἔμελλεν Εὐτυχίδης, εἰπών οὐ δύναμαὶ σ’ ὀμόσαι.
λυξιλλιυς τὸν πτανὸν Ἑρμᾶν, τὸν θεῶν ὑπηρέταν, τὸν Ἀρκάδων
ἄνακτα, τὸν βοηλάταν, ἑστῶτα τῶνδε γυμνασίων ἐπίσκοπον, ὁ
νυκτικλέπτας Αὖλος εἶπε βαστάσας· πολλοὶ μαθηταὶ κρείσσονες
διδασκάλων. λυξιλλιυς τὸν τῶν κλεπτόντων μανύτορα Φοῖβον
ἔκλεψεν Εὐτυχίδης, εἰπών, μὴ πάνυ πολλὰ λάλει, σύγκρινον
δὲ τέχνην τέχνῃ, καὶ χείρεσι χρησμούς, καὶ μάντιν κλέπτῃ,
καὶ θεὸν Εὐτυχίδῃ· τῶν δ’ ἀχαλινώτων στομάτων χάριν αὐτίκα
πραθείς, τοῖς ὠνησαμένοις πᾶν ὃ θέλεις με λέγε. λυξιλλιυς
βουκόλε, τὰν ἀγέλαν πόρρω νέμε, μή σε Περικλῆς ὁ κλέπτης
αὐταῖς βουσὶ συνεξελάσῃ. λυξιλλιυς εἰ πόδας εἶχε Δίων οἵας
χέρας, οὐκέτ’ ἂν Ἑρμῆς πτηνὸς ἐν ἀνθρώποις, ἀλλὰ Δίων
ἐκρίθη. αμμιανυς εἰδοὺς οὐ κρίνει Πολέμων, νώναις κατακρίνει·
κἂν δῷς, κἂν μὴ δῷς, ἔστιν ἀεὶ Πολέμων. αμμιανυς
ἠδειμεν, Πολέμων, Ἀντώνιον ὄντα σε πάντες· ἐξαπίνης τρία σοι
γράμματα πῶς ἔλιπεν; διονψσιυς σοπηιστα ΧΟΙΡΙ μέν, οὐκ ΙΔΙΟΝ δέ
με θύετε· καί με καλεῖτε χοιρίδιον, φανερῶς εἰδότες οὐκ
ἴδιον, λυξιλλιυς τὴν γένεσιν λυποῦντα μαθὼν Κρόνον Ἡλιόδωρος,
νύκτωρ ἐκ ναοῦ χρύσεον ἦρε Κρόνον, τίς πρῶτος κακοποιὸς
ἐλήλυθε πείρασον, εἰπών, δέσποτα, καὶ γνώσῃ τίς τίνος
ἐστὶ Κρόνος· ὃς δ’ ἄλλῳ κακὰ τεύχει, ἑῷ κακὸν ἥπατι
τεύχει· εὑρών μοι τιμήν, πᾶν ἀνάτελλ’ ὃ θέλεις. λυξιλλιυς
ἐκ τῶν Ἑσπερίδων τῶν τοῦ Διὸς ἦρε Μενίσκος, ὡς τὸ πρὶν
Ἡρακλέης, χρύσεα μῆλα τρία. καὶ τί γάρ; ὡς ἑάλω, γέγονεν
μέγα πᾶσι θέαμα, ὡς τὸ πρὶν Ἡρακλέης ζῶν κατακαιόμενος.
λυξιλλιυς εἰς κιθαρῳδοὺς ἀλλὰ μὴν καὶ τραγῳδοὺς καὶ
κωμῳδούς Ἑλλήνων ἀπέλυε πόλιν ποτέ, δέσποτα Καῖσαρ,
εἰσελθὼν ᾆσαι Ναύπλιον Ἡγέλοχος. Ναύπλιος Ἑλλήνεσσιν ἀεὶ
κακόν· ἢ μέγα κῦμα νηυσὶν ἐπεμβάλλων,^ ἢ κιθαρῳδὸν ἔχων.
νιξαρξηυς ιι νυκτικόραξ ᾄδει θανατηφόρον ἀλλ’ ὅταν ᾅσῃ
Δημόφιλος, θνήσκει καὐτὸς ὁ νυκτικόραξ. Jυλιυς λεονιδας Σιμύλος
ὁ ψάλτης τοὺς γείτονας ἔκτανε πάντας νυκτὸς ὅλης ψάλλων,
πλὴν ἑνὸς Ὠριγένους· κωφὸν γὰρ φύσις αὐτὸν ἐθήκατο·
τοὔνεκεν αὐτῷ ζωὴν ἀντ’ ἀκοῆς δῶκε περισσοτέρην. αμμιανυς
Νικήτης ᾄδων τῶν ᾠδῶν ἐστιν Ἀπόλλων ἂν δ’ ἰατρεύῃ,
τῶν θεραπευομένων. λυξιλλιυς πέντ’ ὀβολῶν πέπρακεν Ἀπολλοφάνης
ὁ τραγῳδὸς πέντε θεῶν σκευήν, Ἡρακλέους ῥόπαλον, Τισιφόνης
τὰ φόβητρα, Ποσειδῶνος τριόδοντα, ὅπλον Ἀθηναίης, Ἀρτέμιδος
φαρέτρην. οἱ δὲ θεοὶ πὰρ Ζηνὶ καθήμενοι ἐξεδύθησαν εἰς
βραχὺ σιταρίου κέρμα καὶ οἰναρίου. λυξιλλιυς εἰς κουρέας τὸν
δασὺν Ἑρμογένην ζητεῖ πόθεν ἄρξεθ’ ὁ κουρεὺς κείρειν τὴν
κεφαλήν, ὄνθ’ ὅλον ὡς κεφαλήν. λυξιλλιυς Ἆρες Ἄρες
βροτολοιγέ, μιαιφόνε, παύεο, κουρεῦ, τέμνων οὐ γὰρ ἔχεις
οὐκέτι ποῦ με τεμεῖς· ἀλλ’ ἤδη μεταβὰς ἐπὶ τοὺς μύας ἢ
τὰ κάτωθεν τῶν γονάτων, οὕτω τέμνε με, καὶ παρέχω. νῦν μὲν
γὰρ μυιῶν ὁ τόπος γέμει· ἢν δ’ ἐπιμείνῃς, ὄψει καὶ γυπῶν
ἔθνεα καὶ κοράκων. λυξιλλιυς εἰς φθονερούς μακροτέρῳ σταυρῷ
σταυρούμενον ἄλλον ἑαυτοῦ ὁ φθονερὸς Διοφῶν ἐγγὺς ἰδὼν
ἐτάκη. ανονψμι επιγραμματιξι ὁ φθόνος ὡς κακόν ἐστιν· ἔχει
δέ τι καλὸν ἐν αὑτῷ· τήκει γὰρ φθονερῶν ὄμματα καὶ
κραδίην. λυξιλλιυς Πανὶ φιλοσπήλυγγι καὶ οὐρεοφοιτάσι Νύμφαις,
καὶ Σατύροις, ἱεραῖς τ’ ἔνδον Ἁμαδρυάσιν, σὺν κυσὶ καὶ
λόγχαις συοφόντισι Μάρκος . . . μηδὲν ἑλὼν, αὐτοὺς τοὺς
κύνας ἐκρέμασεν. διοσξοριδες Γάλλον Ἀρισταγόρης ὠρχήσατο·
τοὺς δὲ φιλόπλους Τημενίδας ὁ καμὼν πολλὰ διῆλθον ἐγώ. χὠ
μὲν τιμηθεὶς ἀπεπέμπετο· τὴν δὲ τάλαιναν Ὑρνηθὼ κροτάλων
εἷς ψόφος ἐξέβαλεν. εἰς πῦρ ἡρώων ἴτε πρήξιες· ἐν γὰρ
ἀμούσοις καὶ κόρυδος κύκνου φθέγξετ’ ἀοιδότερον. λυξιλλιυς
εἰς αἰσχρούς ῥύγχος ἔχουσα Βιτὼ τριπιθήκινον, οἷον
ἰδοῦσαν τὴν Ἑκάτην αὑτὴν οἴομ’ ἀπαγχονίσαι, εἰμί, λέγει,
σώφρων, Λουκίλλιε, καὶ μονοκοιτῶ. αἰδεῖται, γάρ ἴσως,
παρθένος εἰμί, λέγειν. εἰ δὲ γέ τις μισεῖ με, κακὸν τοιοῦτο
γαμήσας, τῆς αὐτῆς σχοίη τέκνα σαοφροσύνης. λυξιλλιυς ἤθελε
ΔΡΙΜΥΣ ἄγαν τὸ πρόσθ’ Ἱερώνυμος εἶναι· νῦν δὲ τὸ ΔΡΙ μὲν
ἔχει, ΛΟΣ δὲ τὸ ΜΥΣ γέγονεν. τηεοδορυς Ἑρμοκράτης τᾶς ῥινός·
ἐπεί, τὰν ῥῖνα λέγοντες Ἑρμοκράτους, μικροῖς μακρὰ
χαριζόμεθα. Jυλιυς λεονιδας ἰχθῦν ὁ γρυπὸς Σωσίπτολις οὐκ
ἀγοράζει, προῖκα δ’ ἔχει πολλὴν ἐξ ἁλὸς εὐβοσίην, οὐ
λίνον, οὐ κάλαμον προσάγων, τῇ ῥινὶ δὲ προσθεὶς ἄγκιστρον,
σύρει πάντα τὰ νηχόμενα. Jυλιυς λεονιδας Ζηνογένους οἶκος
κατεκαίετο, πολλὰ δ’ ἐμόχθει ἐκ θυρίδος ζητῶν αὑτὸν
ὑπεκχαλάσαι· ἰκρία συμπήξας οὐκ ἔφθανεν ὀψὲ δ’ ἐπιγνούς,
τὴν ῥῖν’ Ἀντιμάχου κλίμακα θεὶς ἔφυγεν. αμμονιδες
Ἀντιπάτραν γυμνὴν εἴ τις Πάρθοισιν ἔδειξεν, ἔκτοθεν ἂν
στηλῶν Ἡρακλέους ἔφυγον. ανονψμι επιγραμματιξι τὴν γραῦν
ἐκκομίσας, φρονίμως πάνυ Μόσχος ἔγημε παρθένον· ἡ φερνὴ δ’
ἔνδον ἔμεινεν ὅλη. ἄξιον αἰνῆσαι Μόσχου φρένας, ὃς
μόνος οἶδε καὶ τίνα δεῖ κινεῖν καὶ τίνα κληρονομεῖν. ανονψμι
επιγραμματιξι ἡ ῥὶς Κάστορός ἐστιν, ὅταν σκάπτῃ τι,
δίκελλα· σάλπιγξ δ’ , ἂν ῥέγχῃ· τῇ δὲ τρύγῃ, δρέπανον·
ἐν πλοίοις ἄγκυρα· κατασπείροντι δ’ ἄροτρον ἄγκιστρον
ναύταις ὀψοφάγοις κρεάγρα· ναυπηγοῖς σχένδυλα· γεωργοῖς δὲ
πρασόκουρον τέκτοσιν ἀξίνη· τοῖς δὲ πυλῶσι κόραξ. οὕτως
εὐχρήστου σκεύους Κάστωρ τετύχηκε, ῥῖνα φέρων πάσης ἄρμενον
ἐργασίης. παλλαδας ῥήτορα Μαῦρον ἰδὼν ἐτεθήπεα,
ῥυγχελέφαντα, χείλεσι λιτραίοις φθόγγον ἱέντα φόνον. λυξιλλιυς
εἰς ἀπλήστους οὐδὲν ἀφῆκεν ὅλως, Διονύσιε, λείψανον Αὔλῳ
Εὐτυχίδης δειπνῶν, ἦρε πάντ’ ὀπίσω· καὶ νῦν Εὐτυχίδης μὲν
ἔχει μέγα δεῖπνον ἐν οἴκῳ, μὴ κληθεὶς δ’ Αὖλος ξηροφαγεῖ
καθίσας. λυξιλλιυς οὕτω σοι πέψαι, Διονύσιε, ταῦτα γένοιτο
πάντα· νόμου δὲ χάριν, δός τι καὶ ὧδε φαγεῖν κἀγὼ
κέκλημαι, κἀμοὶ παρέθηκέ τι τούτων γεύσασθαι Πόπλιος, κἀμὸν
ἔπεστι μέρος· εἰ μὴ λεπτὸν ἰδών με δοκεῖς κατακεῖσθαι
ἄρωστον, εἶθ’ οὕτως τηρεῖς, μή σε λαθών τι φάγω. λυξιλλιυς
καὶ τρώγεις ὅσα πέντε λύκοι, Γάμε, καὶ τὰ περισσά, οὐ τὰ
σά, τῶν δὲ πέριξ, πάντα δίδως ὀπίσω. πλὴν μετὰ τοῦ κοφίνου
τοῦ πρὸς πόδας αὔριον ἔρχου, πρίσματα καὶ σπόγγον καὶ
σάρον εὐθὺς ἔχων. λυξιλλιυς ἦν βραδὺς Εὐτυχίδας
σταδιοδρόμος· ἀλλ’ ἐπὶ δεῖπνον ἔτρεχεν, ὥστε λέγειν
Εὐτυχίδας πέταται. αμμιανυς κἂν μέχρις Ἡρακλέους στηλῶν
ἔλθῃς παρορίζων, γῆς μέρος ἀνθρώποις πᾶσιν ἴσον σε μένει,
κείσῃ δ’ Ἴρῳ ὅμοιος, ἔχων ὀβολοῦ πλέον οὐδὲν, εἰς τὴν
οὐκέτι σὴν γῆν ἀναλυόμενος. λυξιλλιυς εἰς δειλούς ἄνθρακα
καὶ δάφνην παραβύεται ὁ στρατιώτης Αὖλος, ἀποσφίγξας μήλινα
λωμάτια. φρίσσει καὶ τὸ μάτην ἴδιον ξίφος. ἢν δὲ ποτ’
εἴπῃς, ἔρχοντ’, ἐξαπίνης ὕπτιος ἐκτέταται. οὐδενὶ δ’ οὐ
Πολέμωνι προσέρχεται, οὐ Στρατοκλείδῃ· ἀλλὰ φίλῳ χρῆται
πάντοτε Λυσιμάχῳ. λυξιλλιυς Γραπτὴν ἐν τοίχῳ Καλπούρνιος ὁ
στρατιώτης, ὡς ἔθος ἐστίν, ἰδὼν τὴν ἐπὶ ναυσὶ μάχην,
ἄσφυκτος καὶ χλωρὸς ὁ θούριος ἐξετανύσθη, Ζωγρεῖτε, κράξας,
Τρῶες ἀρηΐφιλοι. καὶ μὴ τέτρωται κατεμάνθανε, καὶ μόλις
ἔγνω ζῆν, ὅτε τοῖς τοίχοις ὡμολόγησε λύτρα. λυξιλλιυς εἰς
ζωγράφου τεκνίον εὔμορφον, Διόδωρε, γράφειν σ’ ἐκέλευσα·
ἀλλὰ σύ μοι προφέρεις τεκνίον ἀλλότριον, τὴν προτομὴν αὐτῷ
περιθεὶς κυνός· ὥστε με κλάειν πῶς μοι Ζωπυρίων ἐξ Ἑκάβης
γέγονεν. καὶ πέρας ἓξ δραχμῶν Ἐρασίστρατος ὁ κρεοπώλης ἐκ
τῶν Ἰσείων υἱὸν Ἄνουβιν ἔχω. Jυλιυς λεονιδας εἰκόνα
Μηνοδότου γράψας Διόδωρος ἔθηκεν πλὴν τοῦ Μηνοδότου πᾶσιν
ὁμοιοτάτην. λυξιλλιυς γράψας Δευκαλίωνα, Μενέστρατε, καὶ
Φαέθοντα, ζητεῖς τίς τούτων ἄξιός ἐστι τίνος. τοῖς ἰδίοις
αὐτοὺς τιμήσομεν ἄξιος ὄντως ἐστὶ πυρὸς Φαέθων, Δευκαλίων
δ’ ὕδατος. λυξιλλιυς εἴκοσι γεννήσας ὁ ζωγράφος Εὔτυχος
υἱούς, οὐδ’ ἀπὸ τῶν τέκνων οὐδὲν ὅμοιον ἔχει. λυξιλλιυς
εἰς ἀσελγεῖς τὸν φιλόπαιδα Κράτιππον ἀκούσατε· θαῦμα γὰρ
ὑμῖν καινὸν ἀπαγγέλλω· πλὴν μεγάλαι Νεμέσεις. τὸν φιλόπαιδα
Κράτιππον ἀνεύρομεν ἄλλο γένος τι τῶν ἑτεροζήλων. ἤλπισα
τοῦτ’ ἂν ἐγώ; ἤλπισα τοῦτο, Κράτιππε· μανήσομαι εἰ, λύκος
εἶναι πᾶσι λέγων, ἐφάνης ἐξαπίνης ἔριφος; λυξιλλιυς φεύγων
τὴν ὑπόνοιαν Ἀπολλοφάνης ἐγάμησεν, καὶ διὰ τῆς ἀγορᾶς
νυμφίος ἦλθε μέσης, αὔριον εὐθύ, λέγων, ἕξω τέκνον. εἶτα
προῆλθεν αὔριον, ἀντὶ τέκνου τὴν ὑπόνοιαν ἔχων. ξρατες
Χοίριλος Ἀντιμάχου πολὺ λείπεται· ἀλλ’ ἐπὶ πᾶσιν Χοίριλον
Εὐφορίων εἶχε διὰ στόματος, καὶ κατάγλωσσ’ ἐπόει τὰ
ποιήματα, καὶ τὰ Φιλητᾶ ἀτρεκέως ᾔδει· καὶ γὰρ Ὁμηρικὸς
ἦν. αντιπατερ οὐ προσέχω, καίτοι πιστοί τινες· ἀλλὰ μεταξύ,
πρὸς Διός, εἴ με φιλεῖς, Πάμφιλε, μή με φίλει. ανονψμι
επιγραμματιξι Ἀλφειοῦ στόμα φεῦγε· φιλεῖ κόλπους Ἀρεθούσης,
πρηνὴς ἐμπίπτων ἁλμυρὸν ἐς πέλαγος. αμμιανυς οὐχ ὅτι τὸν
κάλαμον λείχεις, διὰ τοῦτό σε μισῶ, ἀλλ’ ὅτι τοῦτο ποιεῖς
καὶ δίχα τοῦ καλάμου. ανονψμι επιγραμματιξι Χείλων καὶ ΛΕΙΧΩΝ
ἴσα γράμματα. ἐς τί δὲ τοῦτο; λείχει γὰρ ΧΕΙΛΩΝ, κἂν ἴσα,
κἂν ἄνισα. μελεαγερ εἰ βινεῖ Φαβορῖνος ἀπιστεῖς· μηκέτ’
ἀπίστει· αὐτός μοι βινεῖν εἶπ’ ἰδίῳ στόματι. αντιπατερ
ἑστηκὸς τὸ Κίμωνος ἰδὼν πέος, εἶφ’ ὁ Πρίηπος· οἴμοι,
ὑπὸ θνητοῦ λείπομαι ἀθάνατος. στρατον ἡ κλίνη πάσχοντας
ἔχει δύο, καὶ δύο δρῶντας, οὓς σὺ δοκεῖς πάντας τέσσαρας·
εἰσὶ δὲ τρεῖς. ἢν δὲ πύθῃ. πῶς τοῦτο; τὸν ἐν μέσσῳ δὶς
ἀρίθμει, κοινὰ πρὸς ἀμφοτέρους ἔργα σαλευόμενον. αμμιανυς
εἴη σοι κατὰ γῆς κούφη κόνις, οἰκτρὲ Νέαρχε, ὄφρα σε
ῥηιδίως ἐξερύσωσι κύνες. αμμιανυς θᾶττον ποιήσει μέλι
κάνθαρος ἢ γάλα κώνωψ, ἢ σύ τι ποιήσεις, σκορπίος ὤν,
ἀγαθόν. οὔτε γὰρ αὐτὸς ἑκοντὶ ποιεῖς, οὔτ’ ἄλλον
ἀφίης, ὡς ἀστὴρ Κρονικὸς πᾶσιν ἀπεχθόμενος. αμμιανυς μητέρα
τις, πατέρ’ ἄλλος ἀπέκτανεν, ἄλλος ἀδελφόν· Πωλιανὸς τοὺς
τρεῖς, πρῶτος ἀπ’ Οἰδίποδος. αμμιανυς ὀψὲ ποθ’ ἡ ποδάγρα τὸν
ἑαυτῆς ἄξιον εὗρεν, ὃν ποδαγρᾶν πρὸ ἐτῶν ἄξιον ἦν
ἑκατόν. αμμιανυς Μασταύρων ἀφελὼν δύο γράμματα, Μάρκε, τὰ
πρῶτα, ἄξιος εἶ πολλῶν τῶν ὑπολειπομένων. αμμιανυς θηρίον
εἶ παρὰ γράμμα, καὶ ἄνθρωπος διὰ γράμμα· ἄξιος εἶ
πολλῶν, ὧν παρὰ γράμμα γράφῃ. ξαλλεας αἰεὶ χρυσίον ἦσθα,
Πολύκριτε· νῦν δὲ πεπωκὼς, ἐξαπίνης ἐγένου λυσσομανές τι
κακὸν αἰεί μοι δοκέεις κακὸς ἔμμεναι. οἶνος ἐλέγχει τὸν
τρόπον· οὐκ ἐγένου νῦν κακός, ἀλλ’ ἐφάνης. λυξιλλιυς Φαῖδρος
πραγματικὸς καὶ ζωγράφος ἤρισε Ῥοῦφος τίς θᾶσσον γράψει καὶ
τίς ὁμοιότερον. ἀλλ’ ἐν ὅσῳ Ῥοῦφος τρίβειν τὰ χρώματ’
ἔμελλεν, Φαῖδρος ἔγραψε λαβὼν εἰκονικὴν ἀποχήν. λυξιλλιυς
τοὺς πόδας εἰ Κρατερὸς καὶ τὰς χέρας εἶχ’ ὁλοκλήρους, οὐκ
αὖ τὴν κεφαλὴν εἶχε, τοιαῦτα γράφων. δεμοδοξυς καὶ τόδε
Δημοδόκου· Χῖοι κακοί· οὐχ ὁ μέν, ὃς δ’ οὔ· πάντες, πλὴν
Προκλέους· καὶ Προκλέης δὲ Χίος. δεμοδοξυς πάντες μὲν Κίλικες
κακοὶ ἀνέρες· ἐν δὲ Κίλιξιν εἷς ἀγαθὸς Κινύρης, καὶ
Κινύρης δὲ Κίλιξ. δεμοδοξυς Καππαδόκην ποτ’ ἔχιδνα κακὴ δάκεν
ἀλλὰ καὶ αὐτὴ κάτθανε, γευσαμένη αἵματος ἰοβόλου, δεμοδοξυς
Καππαδόκαι φαῦλοι μὲν ἀεί, ζώνης δὲ τυχόντες φαυλότεροι,
κέρδους δ’ εἵνεκα φαυλότατοι. ἢν δ’ ἄρα δὶς καὶ τρὶς
μεγάλης δράξωνται ἀπήνης, δὴ ῥα τότ’ εἰς ὥρας
φαυλεπιφαυλότατοι. μή, λίτομαι, βασιλεῦ, μὴ τετράκις, ὄφρα μὴ
αὐτὸς κόσμος ὀλισθήσῃ καππαδοκιζόμενος. λυξιλλιυς οὔτε
Χίμαιρα τοιοῦτον ἔπνει κακὸν ἡ καθ’ Ὅμηρον οὐκ ἀγέλη
ταύρων, ὡς ὁ λόγος, πυρίπνους, οὐ Λῆμνος σύμπασα, καὶ
Ἁρπυιῶν τὰ περισσά, οὐδ’ ὁ Φιλοκτήτου ποὺς ἀποσηπόμενος·
ὥστε σε παμψηφεὶ νικᾶν, Τελέσιλλα, Χιμαίρας, σηπεδόνας,
ταύρους, ὄρνεα, Λημνιάδας. λυξιλλιυς οὐ μόνον αὐτὴ πνεῖ
Δημοστρατίς, ἀλλὰ δὴ αὐτῆς τοὺς ὀσμησαμένους πνεῖν πεποίηκε
τράγου. νιξαρξηυς ιι τὸ στόμα χὠ πρωκτὸς ταὐτόν, Θεόδωρε, σοῦ
ὄζει, ὥστε διαγνῶναι τοῖς φυσικοῖς καλὸν ἦν. ἦ γράψαι σε
ἔδει ποῖον στόμα, ποῖον ὁ πρωκτός. νῦν δὲ λαλοῦντός σου
βδεῖν σ’ ἐνόμιζον ἐγώ. νιξαρξηυς ιι οὐ δύναμαι γνῶναι,
πότερον χαίνει Διόδωρος, ἢ βδῆσ’· ἓν γὰρ ἔχει πνεῦμα κάτω
καὶ ἄνω. νιξαρξηυς ιι λούσασθαι πεπόρευται Ὀνήσιμος εἰς
βαλανεῖον δωδεκάτῃ δύστρου μηνός, ἐπ’ Ἀντιφίλου, παῖδα λιπὼν
οἴκοις ἐπιτίτθιον, ὃν δύο τέκνων ἄλλων εὑρήσει λουσάμενος
πατέρα. ἥξειν δ’ εἰς ὥρας ἡμῖν γράφει· οἱ βαλανεῖς γὰρ
εἰς τότε τάσσονται τὴν πυρίαν καθελεῖν. ανονψμι επιγραμματιξι
ἠγόρασας χαλκοῦν μιλιάριον, Ἡλιόδωρε, τοῦ περὶ τὴν Θρᾴκην
ψυχρότερον Βορέου. μὴ φύσα, μὴ κάμνε· μάτην τὸν καπνὸν
ἐγείρεις· εἰς τὸ θέρος χαλκῆν βαύκαλιν ἠγόρασας. λυξιλλιυς
οἱ τοῖχοι, Διόφαντε, τὰ κύματα πάντα δέχονται, καὶ διὰ τῶν
θυρίδων Ὠκεανὸς φέρεται· δελφίνων δ’ ἀγέλαι καὶ Νηρέος
ἀγλαὰ τέκνα ἐν τῷ πλοίῳ σου νηχόμενα βλέπεται. ἂν δ’
ἀναμείνωμεν, πλεύσει τάχα καί τις ἐν ἡμῖν οὐ γὰρ ἔνεστιν
ὕδωρ οὐκέτι τῷ πελάγει. λυξιλλιυς ἐκ ποίων ἔταμες,
Διονύσιε, τὰ ξύλα ταῦτα λατομιῶν; ποίων τὸ σκάφος ἐστὶ
μύλων; εἰ γὰρ ἐγώ τι νοῶ, μολίβου γένος, οὐ δρυός ἐστιν,
οὐδ’ ἐλάτης, μικροῦ ῥιζοβολεῖ τὰ κάτω καὶ τυχὸν ἐξαπίνης
ἔσομαι λίθος· εἶτα, τὸ χεῖρον, γράψει μ’ ὡς Νιόβην δρᾶμα
σαπρὸν Μελίτων. λυξιλλιυς ἦ ^ πέλαγος πλέομεν, Διονύσιε, καὶ
γεγέμισται τὸ πλοῖον παντὸς πανταχόθεν πελάγους. ἀντλεῖται δ’
Ἀδρίας, Τυρρηνικός, Ἰσσικός, Αἴγων οὐ πλοῖον, πηγὴ δ’
Ὠκεανοῦ ξυλίνη. ὁπλίζου, Καῖσαρ· Διονύσιος ἄρχεται ἤδη
οὐκέτι ναυκληρεῖν, ἀλλὰ θαλασσοκρατεῖν, βιανορ τὸ σκάφος οὐ
βυθὸς εἷλε ( πόθεν βυθός; οὐ γὰρ ἔπλωσεν’, οὐδὲ Νότος,
πρὸ Νότου δ’ ὤλετο καὶ πελάγευς. ἤδη γάρ μιν ἅπασαν ἐπὶ
ζυγὰ γομφωθεῖσαν ἤλειφον πεύκης τῇ λιπαρῇ νοτίδι· πίσσα δ’
ὑπερβρασθεῖσα πυρὸς φλογὶ τὴν ἁλὶ πιστὴν τευχομένην γαίῃ
δεῖξεν ἀπιστοτέρην. λυξιλλιυς ἀγρὸν Μηνοφάνης ὠνήσατο, καὶ
διὰ λιμὸν ἐκ δρυὸς ἀλλοτρίας αὑτὸν ἀπηγχόνισεν. γῆν δ’
αὐτῷ τεθνεῶτι βαλεῖν οὐκ ἔσχον ἄνωθεν, ἀλλ’ ἐτάφη μισθοῦ
πρός τινα τῶν ὁμόρων. εἰ δ’ ἔγνω τὸν ἀγρὸν τὸν Μηνοφάνους
Ἐπίκουρος, πάντα γέμειν ἀγρῶν εἶπεν ἄν, οὐκ ἀτόμων.
ανονψμι επιγραμματιξι τὸν παχὺν εὖ ἔγραψ’ ὁ ζωγράφος· ἀλλ’
ἀπόλοιτο, εἰ δύο μισητοὺς ἀνθ’ ἑνὸς ὀψόμεθα. νιξαρξηυς ιι
Δυσκώφῳ δύσκωφος ἐκρίνετο· καὶ πολὺ μᾶλλον ἦν ὁ κριτὴς
τούτων τῶν δύο κωφότερος. ὧν ὁ μὲν ἀντέλεγεν τὸ ἐνοίκιον
αὐτὸν ὀφείλειν μηνῶν πένθ’ ὁ δ’ ἔφη νυκτὸς ἀληλεκέναι.
ἐμβλέψας δ’ αὐτοῖς ὁ κριτὴς λέγει, ἐς τί μάχεσθε; μήτηρ
ἔσθ’ ὑμῶν ἀμφότεροι τρέφετε. νιξαρξηυς ιι εἴ με φιλεῖς,
μισεῖς με· καὶ εἰ μισεῖς, σύ φιλεῖς με· εἰ δέ με μὴ μισεῖς,
φίλτατε, μή με φίλει. λυξιλλιυς ἐκ ποίων ὁ πατήρ σε δρυῶν
τέτμηκεν, Ἀρίστων, ἢ ποίων σε μύλου κόψατο λατομιῶν; ἦ γὰρ
ἀπὸ δρυὸς ἐσσὶ παλαιφάτου ἢ ἀπὸ πέτρης ὀρχηστής, Νιόβης
ἔμπνοον ἀρχέτυπον ὥστε με θαυμάζοντα λέγειν, ὅτι καὶ σύ τι
Λητοῖ ἤρισας· οὐ γὰρ ἂν ἦς αὐτομάτως λίθινος. λυξιλλιυς
πάντα καθ’ ἱστορίην ὀρχούμενος, ἓν τὸ μέγιστον τῶν ἔργων
παριδὼν ἠνίασας μεγάλως. τὴν μὲν γὰρ Νιόβην ὀρχούμενος, ὡς
λίθος ἔστης, καὶ πάλιν ὢν Καπανεύς, ἐξαπίνης ἔπεσες· ἀλλ’
ἐπὶ τῆς Κανάκης ἀφυῶς, ὅτι καὶ ξίφος ἦν σοι καὶ ζῶν
ἐξῆλθες· τοῦτο παρ’ ἱστορίην, παλλαδας δάφνην καὶ Νιόβην
ὠρχήσατο Μέμφις ὁ Σῖμος, ὡς ξύλινος Δάφνην, ὡς λίθινος
Νιόβην. λυξιλλιυς λούεσθαί σε λέγουσι πολὺν χρόνον, Ἡλιοδώρα,
γραῖαν ἐτῶν ἑκατὸν μὴ καταλυομένην. πλὴν ἔγνωκα τίνος
ποιεῖς χάριν· ὡς ὁ παλαιὸς ἐλπίζεις Πελίας ἑψομένη νεάσαι.
λυξιλλιυς Ἑρμογένη τὸν ἰατρὸν ἰδὼν Διόφαντος ἐν ὕπνοις
οὐκέτ’ ἀνηγέρθη, καὶ περίαμμα φέρων. λυξιλλιυς τῷ Πίσης
μεδέοντι τὸ κρανίον Αὖλος ὁ πύκτης, ἓν καθ’ ἓν ἀθροίσας
ὀστέον, ἀντίθεται. σωθεὶς δ’ ἐκ Νεμέας, Ζεῦ δέσποτα, σοὶ
τάχα θήσει καὶ τοὺς ἀστραγάλους τοὺς ἔτι λειπομένους.
λυξιλλιυς Θεσσαλὸν ἵππον ἔχεις, Ἐρασίστρατε, ἀλλὰ σαλεῦσαι
οὐ δύνατ’ αὐτὸν ὅλης φάρμακα Θεσσαλίης, ὄντως δούριον
ἵππον, ὃν εἰ Φρύγες εἷλκον ἅπαντες σὺν Δαναοῖς, Σκαιὰς
οὐκ ἂν ἐσῆλθε πύλας· ὃν στήσας ἀνάθημα θεοῦ τινος, εἰ
προσέχεις μοι, τὰς κριθὰς ποίει τοῖς τεκνίοις πτισάνην. ανονψμι
επιγραμματιξι τοῦτο τὸ οὐλεύειν εἶχες πάλαι, ἀλλὰ τὸ βῆτα
οὐκ ἐπιγινώσκω· δέλτα γὰρ ἐγράφετο. ανονψμι επιγραμματιξι
υἱὸς Πατρικίου μάλα κόσμιος, ὃς διὰ Κύπριν οὐχ ὁσίην
ἑτάρους πάντας ἀποστρέφεται. ανονψμι επιγραμματιξι Αἰθερίην
διὰ νύκτα νέοι κατάγουσι Σελήνην ἠίθεοι Φαρίης ἄνδιχα
τεμνομένην. παλλαδας Παύλῳ κωμῳδῷ κατ’ ὄναρ στὰς εἶπε
Μένανδρος· οὐδὲν ἐγὼ κατὰ σοῦ, καὶ σὺ κακῶς με λέγεις.
λυξιλλιυς ποιήσας δαπάνην ἐν ὕπνοις ὁ φιλάργυρος Ἕρμων ἐκ
περιωδυνίας αὑτὸν ἀπηγχόνισεν. λυξιλλιυς εἰ μὲν ἐπ’
ἀττελάβους ἄγεται στρατός, ἢ κυνομυίας, ἢ μύας, ἢ ψυλλῶν
ἱππικὸν ἢ βατράχων, Γάιε, καὶ σὺ φοβοῦ μὴ καὶ σέ τις
ἐγκαταλέξῃ, ὡς ἂν τῆς τούτων ἄξιον ὄντα μάχης. εἰ δ’
ἀρετῆς ἀνδρῶν ἄγεται στρατός, ἄλλο τι παῖζε· Ῥωμαίοις δ’
οὐδεὶς πρὸς γεράνους πόλεμος. λυξιλλιυς ψευδὲς ἔσοπτρον ἔχει
Δημοσθενίς· εἰ γὰρ ἀληθὲς ἔβλεπεν, οὐκ ἂν ὅλως ἤθελεν
αὐτὸ βλέπειν. ανονψμι επιγραμματιξι κερκίδος οὐ χρῄζεις ὁ
λογιστικός, οὐδὲ μέλει σοι· καὶ γὰρ ἀβασκάντως ῥῖνα
τρίπηχυν ἔχεις. ανονψμι επιγραμματιξι οὐ δύναται τῇ χειρὶ
Πρόκλος τὴν ῥῖν’ ἀπομύσσειν τῆς ῥινὸς γὰρ ἔχει τὴν χέρα
μικροτέρην· οὐδὲ λέγει Ζεῦ σῶσον ἐὰν πταρῇ·)· οὐ γάρ
ἀκούει τῆς ῥινός· πολὺ γὰρ τῆς ἀκοῆς ἀπέχει. ανονψμι
επιγραμματιξι ὁ τοῦ Διὸς παῖς καλλίνικος Ἡρακλῆς οὐκ εἰμὶ
Λούκιος, ἀλλ’ ἀναγκάζουσί με. ανονψμι επιγραμματιξι εἰς εἰκόνα
Ἀναστασίου βασιλέως ἐν τῷ Εὐρίπῳ εἰκόνα σοί, βασιλεῦ
κοσμοφθόρε, τήνδε σιδήρου ἄνθεσαν, ὡς χαλκοῦ πολλὸν
ἀτιμοτέρην, ἀντὶ φόνου, πενίης τ’ ὀλοῆς, λιμοῦ τε, καὶ
ὀργῆς, οἷς πάντα φθείρεις ἐκ φιλοχρημοσύνης. ανονψμι
επιγραμματιξι ἐγγύθι τῆς Σκύλλης χαλεπὴν στήσαντο Χάρυβδιν,
ἄγριον ὠμηστὴν τοῦτον Ἀναστάσιον. δείδιθι καὶ σύ, Σκύλλα,
τεαῖς φρεσί, μὴ σὲ καὶ αὐτὴν βρώξῃ, χαλκείην δαίμονα
κερματίσας. ανονψμι επιγραμματιξι εἰς κιναίδους ἀνέρας
ἠρνήσαντο, καὶ οὐκ ἐγένοντο γυναῖκες· οὔτ’ ἄνδρες
γεγάασιν, ἐπεὶ πάθον ἔργα γυναικῶν· οὔτε γυναῖκες ἔασιν,
ἐπεὶ φύσιν ἔλλαχον ἀνδρῶν. ἀνέρες εἰσὶ γυναιξί, καὶ
ἀνδράσιν εἰσὶ γυναῖκες. ανονψμι επιγραμματιξι χωλὸν ἔχεις τὸν
νοῦν, ὡς τὸν πόδα καὶ γὰρ ἀληθῶς εἰκόνα τῶν ἐντὸς σὴ
φύσις ἐκτὸς ἔχει. πσευδο‐λυξιανυς εἰπέ μοι εἰρομένῳ,
Κυλλήνιε, πῶς κατέβαινεν Λολλιανοῦ ψυχὴ δῶμα τὸ Φερσεφόνης ;
θαῦμα μέν, εἰ σιγῶσα· τυχὸν δέ τι καὶ σὲ διδάσκειν ἤθελε.
φεῦ, κείνου καὶ νέκυν ἀντιάσαι. απολλονιυς ρηοδιυς Καλλίμαχος
τὸ κάθαρμα, τὸ παίγνιον, ὁ ξύλινος νοῦς· αἴτιος ὁ γράψας
Αἴτια Καλλίμαχος. λυξιλλιυς εἰς φυλακὴν βληθείς ποτε Μάρκος ὁ
ἀργός, ἑκοντί, ὀκνῶν ἐξελθεῖν, ὡμολόγησε φόνον. λυξιλλιυς
τῆς νυκτὸς τροχάσας ἐν ὕπνοις ποτὲ Μάρκος ὁ ἀργός, οὐκέτ’
ἐκοιμήθη μὴ πάλι που τροχάσῃ. λυξιλλιυς εἰς γραμματικὸν
κερασφόρον ἔξω παιδεύεις Πάριδος κακὰ καὶ Μενελάου. ἔνδον
ἔχων πολλοὺς σῆς Ἑλένης Πάριδας. λυξιλλιυς οὐδεὶς
γραμματικῶν δύναταί ποτε ἄρτιος εἶναι, ὀργήν, καὶ μῆνιν,
καὶ χόλον εὐθὺς ἔχων. παλλαδας βέλτερον Ἡγέμονος
λῃστοκτόνου ἐς κρίσιν ἐλθεῖν, ἢ τοῦ χειρουργοῦ Γενναδίου
παλάμας. ὃς μὲν γὰρ φονέας ὁσίως στυγέων κατατέμνει· ὃς
δὲ λαβὼν μισθοὺς εἰς Ἀίδην κατάγει. παλλαδας εἰς Μάγνον
ἰατροσοφιστήν Μάγνος ὅτ’ εἰς Ἀίδην κατέβη, τρομέων
Ἀϊδωνεὺς εἶπεν ἀναστήσων ἤλυθε καὶ νέκυας. ανονψμι
επιγραμματιξι τοὺς καταλείψαντας γλυκερὸν φάος οὐκέτι θρηνῶ,
τοὺς δ’ ἐπὶ προσδοκίῃ ζῶντας ἀεὶ θανάτου. παλλαδας εἰς
Δαμόνικον ὕπαρχον πολλοὶ πολλὰ λέγουσιν, ὅμως δ’ οὐ πάντα
δύνανται ῥήμασιν ἐξειπεῖν ῥεύματα σῶν παθέων· ἓν δ’ ἐπὶ
σοῦ παράδοξον ἐθαυμάσαμεν καὶ ἄπιστον, δάκρυα πῶς κλέπτων
εἶχες ἑτοιμότατα. Χαλκίδος ἐκ γαίης ἀπεχάλκισε τὴν πόλιν
ἡμῶν, κλέπτων, καὶ κλέπτων δάκρυσι κερδαλέοις, παλλαδας ἐκ
γῆς Λωτοφάγων μέγας ὄρχαμος ἦλθε Λυκάων Χαλκίδος ἐκ γαίης
ἀντιοχευόμενος. παλλαδας Θηλυφανὲς παράδοξον ἐθαυμάσαμεν πάθος
ἄλλο· ἔκλαιεν κλέπτων, κλεπτομένους ἐλεῶν, ὃς κλέπτων
ἥγνευε, καὶ ἁγνεύων ἀπεσύλα, μηδὲν ἔχων καθαρόν, μηδὲ τὸ
σῶμα ῥύπου. παλλαδας οὐδὲν γυναικὸς χεῖρον, οὐδὲ τῆς καλῆς·
δούλου δὲ χεῖρον οὐδέν, οὐδὲ τοῦ καλοῦ· χρῄζεις ὅμως
οὖν τῶν ἀναγκαίων κακῶν. εὔνουν νομίζεις δοῦλον εἶναι
δεσπότῃ; καλὸς δ’ ἂν εἴη δοῦλος ὁ τὰ σκέλη κλάσας.
παλλαδας ὁ τὴν γυναῖκα τὴν ἄμορφον δυστυχῶν, λύχνους ἀνάψας
ἑσπέρας σκότος βλέπει. παλλαδας κουρεὺς καὶ ῥαφιδεὺς
κατεναντίον ἦλθον ἀγῶνος, καὶ τάχα νικῶσιν τὸ ξυρὸν αἱ
ῥαφίδες. παλλαδας ὦ τῆς ταχίστης ἁρπαγῆς τῆς τοῦ βίου·
ἀνὴρ δανειστὴς, τῶν χρόνων γλύφων τόκους, τέθνηκεν εὐθὺς ἐν
ῥοπῆς καιρῷ βραχεῖ, ἐν δακτύλοισι τοὺς τόκους σφίγγων ἔτι.
παλλαδας Δακτυλικὴν ψῆφόν τις ἔχων πέρι δάκτυλα χειρῶν ψήφῳ
τοῦ θανάτου προὔλαβεν εἰς ἀίδην. ζῇ δ’ ἡ ψῆφος νῦν τοῦ
ψηφίζοντος ἐρήμη, ψυχῆς ἁρπαγίμης ἔνθεν ἐλαυνομένης.
παλλαδας τί ὠφέλησας τὴν πόλιν στίχους γράφων, χρυσὸν
τοσοῦτον λαμβάνων βλασφημίας, πωλῶν ἰάμβους, ὡς ἔλαιον
ἔμπορος; παλλαδας τοῦ αὐτοῦ εἴς τινα φιλόσοφον γενόμενον
ὕπαρχον πόλεως ἐπὶ Βαλεντινιανοῦ καὶ Βάλεντος ἄντυγος
οὐρανίης ὑπερήμενος, ἐς πόθον ἦλθες ἄντυγος ἀργυρέης·
αἶσχος ἀπειρέσιον ἦσθά ποτε κρείσσων· αὖθις δ’ ἐγένου
πολὺ χείρων. δεῦρ’ ἀνάβηθι κάτω· νῦν γὰρ ἄνω κατέβης.
παλλαδας ἵππον ὑποσχόμενός μοι Ὀλύμπιος ἤγαγεν οὐράν, ἧς
ὀλιγοδρανέων ἵππος ἀπεκρέματο. πσευδο‐λυξιανυς πλοῦτον μὲν
πλουτοῦντος ἔχεις, ψυχὴν δὲ πένητος, ὦ τοῖς κληρονόμοις
πλούσιε, σοὶ δὲ πένης. λυξιλλιυς εἴ τιν’ ἔχεις Διόνυσον ἐνὶ
μεγάροισι τεοῖσι, τὸν κισσὸν ἀφελὼν, θριδάκων φύλλοις
στεφάνωσον. τιμον εἰς Κλεάνθην τίς δ’ οὗτος κτίλος ὣς
ἐπιπωλεῖται στίχας ἀνδρῶν; μωλύτης, ἐπέων λίθος Ἄσσιος,
ὅλμος ἄτολμος. ανονψμι επιγραμματιξι εἰς γυναῖκα μεθυστρίδα
πῶς φιλέεις, ὦ μῆτερ, ἐμοῦ πλέον υἱέος οἶνον; δὸς πιέειν
οἴνοιο, ἐπεὶ γάλα τὸ πρὶν ἔδωκας. ὦ παῖ, σὴν μὲν δίψαν
ἐμὸν γάλα τὸ πρὶν ἔπαυσε· νῦν ἴθι πῖνε ὕδωρ, καὶ παύεο
δίψαν ἑοῖο. ανονψμι επιγραμματιξι Δέρκεο πῶς διψῶν υἱὸς χέρα
μητέρι τείνει· ἡ δὲ γυνή, ἅτε πᾶσα γυνή, κεκρατημένη
οἴνῳ, ἐν λαγύνῳ πίνουσα, τόδ’ ἔννεπε λοξὸν ἰδοῦσα· ἐκ
βρόχθου ὀλίγοιο τί σοι δῶ, τέκνον ἐμεῖο ; ξέστας γὰρ
τριάκοντα μόνους λάγυνὸς γ’ ὅδε χωρεῖ. μῆτερ, μητρυιῆς
χαλεπὸν τρόπον ἀντικρατοῦσα, ἀμπέλου ἡδυτάτης τάδε δάκρυα
δός μοι ἀφύσσειν. μῆτερ ἐμή, δύσμητερ, ἀπηνέα θυμὸν
ἔχουσα, εἰ φιλέεις με τὸν υἷα, δίδου μέ τι τυτθὸν
ἀφύσσειν. παλλαδας ὑβρίζεις· τί τὸ θαῦμα; τί δυσχερές; ἀλλὰ
φέρω σε· τῶν γὰρ ὑβριζόντων ἡ θρασύτης κόλασις. παλλαδας
πολλὰ λαλεῖς, ἄνθρωπε, χαμαὶ δὲ τίθῃ μετὰ μικρόν. σίγα,
καὶ μελέτα ζῶν ἔτι τὸν θάνατον. παλλαδας ἥλιος ἀνθρώποις
αὐγῆς θεός· εἰ δὲ καὶ αὐτὸς ὕβριζεν φαίνων, οὐδὲ τὸ φῶς
ἐπόθουν. παλλαδας οὐκ ἐμέ, τὴν πενίην δὲ καθύβρισας· εἰ δὲ
καὶ ὁ Ζεὺς ἦν ἐπὶ γῆς πτωχός, καὐτὸς ἔπασχεν ὕβριν.
παλλαδας εἰ πένομαι, τί πάθω; τί με μισεῖς οὐκ ἀδικοῦντα;
πταῖσμα τόδ’ ἐστὶ Τύχης, οὐκ ἀδίκημα τρόπων. παλλαδας πάντες
μὲν δειλοὶ καὶ ἀλαζόνες εἰσί, καὶ εἴ τι ἐν τοῖς
ἀνθρώποις ἄλλο πέφυκε πάθος· ἀλλ’ ὁ λογισμὸν ἔχων τῷ
πλησίον οὐκ ἀναφαίνει, ἔνδον ἀποκρύπτων τῇ συνέσει τὸ
πάθος. σῆς δὲ θύρα ψυχῆς ἀναπέπταται· οὐδένα λήθεις οὔτε
καταπτήσσων, οὔτε θρασυνόμενος. παλλαδας τέκνον ἀναιδείης,
ἀμαθέστατε, θρέμμα Μορίης, εἰπέ, τί βρενθύῃ μηδὲν
ἐπιστάμενος; ἐν μὲν γραμματικοῖς ὁ Πλατωνικός· ἂν δὲ
Πλάτωνος δόγματά τις ζητῇ, γραμματικὸς σὺ πάλιν. ἐξ ἑτέρου
(φεύγεις ἐπὶ θάτερον οὔτε δὲ τέχνην οἶσθα γραμματικήν,
οὔτε Πλατωνικὸς εἶ. παλλαδας ἂν μετ’ Ἀλεξάνδρειαν ἐς
Ἀντιόχειαν ἀπέλθῃς, καὶ μετὰ τὴν Συρίην Ἰταλίας ἐπιβῇς,
τῶν δυνατῶν οὐδείς σε γαμήσει· τοῦτο γὰρ αἰεὶ οἰομένη
πηδᾷς εἰς πόλιν ἐκ πόλεως. παλλαδας υἱὸν ἔχεις τὸν Ἔρωτα,
γυναῖκα δὲ τὴν Ἀφροδίτην οὐκ ἀδίκως, χαλκεῦ, τὸν πόδα
χωλὸν ἔχεις. λυξιλλιυς τὸν πόδα τῇ βελόνῃ τρυπῶν Κλεόνικος
ὁ λεπτός, αὐτὸς ἐτρύπησεν τῷ ποδὶ τὴν βελόνην. λυξιλλιυς
Θαρσύμαχε, πλοῦτον πολὺν ὤλεσας ἐξ ἐπιβουλῆς, εἰς οὐδὲν δ’
ἥκεις ἄθλιος ἐξαπίνης, φεισάμενος, δανίσας, τοκίσας τόκον,
ὑδροποτήσας, πολλάκι μηδὲ φαγών, ὥστε τι πλεῖον ἔχειν. ἀλλ’
εἴ μοι λογίσαιο τὸ πεινῆν καὶ τότε καὶ νῦν, οὐδὲν ἔλαττον
ἔχεις ὧν τότ’ ἔδοξας ἔχειν. λυξιλλιυς ἠγόρασας πλοκάμους,
φῦκος, μέλι, κηρόν, ὀδόντας· τῆς αὐτῆς δαπάνης ὄψιν ἂν
ἠγόρασας. λυξιλλιυς οὕτως ἔστ’ ἀργὸς Πανταίνετος, ὥστε
πυρέξας μηκέτ’ ἀναστῆναι παντὸς ἐδεῖτο θεοῦ. καὶ νῦν οὐκ
ἐθέλων μὲν ἐγείρεται, ἐν δ’ οἱ αὐτῷ κωφὰ θεῶν ἀδίκων
οὔατα μεμφόμενος. λυξιλλιυς οὐδενὸς ἐνθάδε νῦν τεθνηκότος,
ὦ παροδῖτα, Μάρκος ὁ ποιητὴς ᾠκοδόμηκε τάφον, καὶ γράψας
ἐπίγραμμα μονόστιχον, ὧδ’ ἐχάραξε· κλαύσατε δωδεκέτη Μάξιμον
ἐξ Ἐφέσου. οὐδὲ γὰρ εἶδον ἐγώ τινα Μάξιμον εἰς δ’
ἐπίδειξιν ποιητοῦ κλαίειν τοῖς παριοῦσι λέγω. λυξιλλιυς
ἀργυρέῃ λιμῷ τις, ἐς εἰλαπίνην με καλέσσας, ἔκτανε,
πειναλέους τοὺς πίνακας προφέρων. ὀχθήσας δ’ ἄρ’ ἔειπον ἐν
ἀργυροφεγγέι λιμῷ· ποῦ μοι χορτασίη ὀστρακίνων πινάκων;
λυξιλλιυς ἐζήτουν πινάκων πόθεν οὔνομα τοῦτο καλέσσω, καὶ
παρὰ σοὶ κληθείς, εὗρον ὅθεν λέγεται. πείνης γὰρ μεγάλης
μεγάλους πίνακας παρέθηκας, ὄργανα τοῦ λιμοῦ πειναλέους
πίνακας. λυξιλλιυς εἴσιδεν Ἀντίοχος τὴν Λυσιμάχου ποτὲ τύλην,
κοὐκέτι τὴν τύλην εἴσιδε Λυσίμαχος. ανονψμι επιγραμματιξι εἰς
ἱερὸν ποτ’ ἀγῶνα Μίλων μόνος ἦλθ’ ὁ παλαιστής· τὸν δ’
εὐθὺς στεφανοῦν ἀθλοθέτης ἐκάλει. προσβαίνων δ’ ὤλισθεν ἐπ’
ἰσχίον οἱ δ’ ἐβόησαν τοῦτον μὴ στεφανοῦν, εἰ μόνος ὢν
ἔπεσεν. . ἀνστὰς δ’ ἐν μέσσοις ἀντέκραγεν οὐχὶ τρί’ ἐστὶν
ἓν κεῖμαι· λοιπὸν τἆλλα μέ τις βαλέτω. παλλαδας Ἀντίσπαστον
ἐμοί τις ὄνον μακρόθυμον ἔδωκεν, τῶν βασταζομένων ὅρμον
ὁδοιπορίης, υἱὸν τῆς βραδυτῆτος ὄνον, πόνον, ὄκνον,
.ὄνειρον, τῶν ἀνακαμπτόντων ὑστάτιον πρότερον. πηιλοδεμυς
Ἀντικράτης ᾔδει τὰ σφαιρικὰ μᾶλλον Ἀράτου πολλῷ, τὴν
ἰδίην δ’ οὐκ ἐνόει γένεσιν διστάζειν γὰρ ἔφη, πότερ’ ἐν
κριῷ γεγένηται ἢ διδύμοις, ἢ τοῖς ἰχθύσιν ἀμφοτέροις.
εὕρηται δὲ σαφῶς ἐν τοῖς τρισί καὶ γὰρ ὀχευτὴς καὶ μωρὸς
μαλακὸς τ’ ἐστὶ καὶ ὀψοφάγος. αυτομεδον Ἀνθρακίων δέκα μέτρα
φέρων, ἔσο καὶ σὺ πολίτης· ἢν δὲ καὶ ὗν ἀγάγῃς, αὐτὸς
ὁ Τριπτόλεμος. δεῖ δὲ καὶ Ἡρακλείδῃ ὑφηγητῆρι δοθῆναι ἢ
καυλοὺς κράμβης, ἢ φακόν, ἢ κοχλίας. ταῦτ’ ἔχε, καὶ λέγε
σαυτὸν Ἐρεχθέα, Κέκροπα, Κόδρον, ὃν κ’ ἐθέλῃς· οὐδεὶς
οὐδὲν ἐπιστρέφεται. μαρξυς αργενταριυς Ἀντιγόνην ἔστεργε
Φιλόστρατος· ἦν δ’ παλαισταῖς ὁ τλήμων Ἴρου πέντε
πενιχρότερος. εὗρε δ’ ὑπὸ κρυμοῦ γλυκὺ φάρμακον ἀντία γὰρ
σχὼν γούνατ’ ἐκοιμήθη, ξεῖνε, μετ’ Ἀντιγόνης. πηιλιππυς
γραμματικοὶ Μώμου στυγίου τέκνα, σῆτες ἀκανθῶν,1 τελχῖνες
βίβλων, Ζηνοδότου σκύλακες, Καλλιμάχου στρατιῶται, ὃν ὡς
ὅπλον ἐκτανύσαντες, οὐδ’ αὐτοῦ κείνου γλῶσσαν ἀποστρέφετε,
συνδέσμων λυγρῶν θηρήτορες, οἷς τὸ μὶν ἢ σφὶν εὔαδε, καὶ
ζητεῖν εἰ κύνας εἶχε Κύκλωψ, τρίβοισθ’ εἰς αἰῶνα
κατατρύζοντες ἀλιτροὶ ἄλλων ἐς δ’ ἡμᾶς ἰὸν ἀποσβέσατε.
αντιπηανες γραμματικῶν περίεργα γένη, ῥιζωρύχα μούσης
ἀλλοτρίης, ἀτυχεῖς σῆτες ἀκανθοβάται, τῶν μεγάλων κηλῖδες,
ἐπ’ Ἠρίννῃ δὲ κομῶντες, πικροὶ καὶ ξηροὶ Καλλιμάχου
πρόκυνες, ποιητῶν λῶβαι, παισὶ σκότος ἀρχομένοισιν, ἔρροιτ’,
εὐφώνων λαθροδάκναι κόριες. παλλαδας ῥῶ καὶ Λάμβδα μόνον
κόρακας κολάκων διορίζει· λοιπὸν ταὐτὸ κόραξ βωμολόχος τε
κόλαξ. τοὔνεκά μοι, βέλτιστε, τόδε ζῷον πεφύλαξο, εἰδὼς
καὶ ζώντων τοὺς κόλακας κόρακας. αυτομεδον δέξαι, Φοῖβε, τὸ
δεῖπνον, ὅ σοι φέρω. ἤν τις ἐάσῃ, δέξομαι. εἶτα φοβῇ
καὶ σύ τι, Λητοΐδη; οὐδένα τῶν ἄλλων, πλὴν Ἄρριον οὗτος
ἔχει ἅρπαγος ἰκτίνου χεῖρα κραταιοτέρην, ἀκνίσου βωμοῖο
νεωκόρος· ἢν τελέσῃ δὲ τὴν πομπήν, ἄρας ᾤχεθ’ ἅπαντα
πάλιν. ἐν Διὸς ἀμβροσίῃ πολλὴ χάρις· εἷς γὰρ ἂν ὑμέων
ἤμην, εἰ λιμοῦ καὶ θεὸς ᾐσθάνετο. αυτομεδον ἐχθὲς
δειπνήσας τράγεον πόδα, καὶ δεκαταῖον κανναβίνης κράμβης
μήλινον ἀσπάραγον, εἰπεῖν τὸν καλέσαντα φυλάσσομαι· ἔστι
γὰρ ὀξύς, καὶ φόβος οὐχ ὁ τυχὼν μή με πάλιν καλέσῃ.
αυτομεδον πώγων, καὶ λάσιαι μηρῶν τρίχες, ὡς ταχὺ πάντα ὁ
χρόνος ἀλλάσσει· Κόννιχε, τοῦτ’ ἐγένου. οὐκ ἔλεγον; μὴ
πάντα βαρὺς θέλε μηδὲ βάναυσος εἶναι· καὶ κάλλους εἰσί
τινες Νεμέσεις. ἦλθες ἔσω μάνδρης, ὑπερήφανε· νῦν ὅτι
βούλει οἴδαμεν ἀλλ’ ἐξῆν καὶ τότ’ ἔχειν σε φρένας.
αντιπατερ τὴν ξηρὴν ἐπὶ νῶτα Λυκαινίδα, τὴν Ἀφροδίτης λώβην,
τὴν ἐλάφου παντὸς ἀπυγοτέρην, αἰπόλος ᾗ μεθύων οὐκ ἄν
ποτε, φασί, συνῴκει, γοῖ, γοῖ. τοιαῦται Σιδονίων ἄλοχοι.
νιξαρξηυς ιι τὴν μίαν Ἑρμογένης κἀγώ ποτε καὶ Κλεόβουλος
ἤγομεν εἰς κοινὴν κύπριν Ἀριστοδίκην· ἧς ἔλαχον μὲν ἐγὼ
πολιὴν ἅλα ναιέμεν αὐτός· εἷς γὰρ ἕν, οὐ πάντες πάντα,
διειλόμεθα. Ἑρμογένης δ’ ἔλαχε στυγερὸν δόμον εὐρώεντα,
ὕστατον, εἰς ἀφανῆ χῶρον ὑπερχόμενος, ἔνθ’ ἀκταὶ νεκύων,
καὶ ἐρινεοὶ ἠνεμόεντες δινεῦνται πνοιῇ δυσκελάδων ἀνέμων.
Ζῆνα δὲ θὲς Κλεόβουλον, ὃς οὐρανὸν εἰσαναβαίνειν, τὸ
ψολόεν κατέχων ἐν χερὶ πῦρ, ἔλαχεν. γῆ δ’ ἔμενε ξυνὴ
πάντων ψίαθον γὰρ ἐν αὐτῇ στρώσαντες, τὴν γραῦν ὧδε
διειλόμεθα. νιξαρξηυς ιι Δημῶναξ, μὴ πάντα κάτω βλέπε, μηδὲ
χαρίζου τῇ γλώσσῃ· δεινὴν χοῖρος ἄκανθαν ἔχει. καὶ σὺ
ζῇς † ἡμῖν, ἐν Φοινίκῃ δὲ καθεύδεις, κοὐκ ὢν ἐκ Σεμέλης
μηροτραφὴς γέγονας. νιξαρξηυς ιι ἐκλήθην ἐχθές, Δημήτριε·
σήμερον ἦλθον δειπνεῖν. μὴ μέμψῃ, κλίμακ’ ἔχεις μεγάλην ἐν
ταύτᾐ πεποίηκα πολὺν χρόνον οὐδ’ ἂν ἐσώθην σήμερον, ἀλλ’
ἀνέβην κέρκον ὄνου κατέχων. ἧψαι τῶν ἄστρων Ζεὺς ἡνίκα
τὸν Γανυμήδην ἥρπασε, τῇδ’ αὐτόν, φαίνετ’, ἔχων ἀνέβη.
ἔνθεν δ’ εἰς Ἀίδην ποτ’ ἀφίξεαι; οὐκ ἀφυὴς εἶ εὕρηκας
τέχνην πῶς ἒσῃ ἀθάνατος. νιξαρξηυς ιι εἶχε Φίλων λέμβον
Σωτήριχον ἀλλ’ ἐν ἐκείνῳ σωθῆν’ οὐδὲ Ζεὺς αὐτὸς ἴσως
δύναται. οὔνομα γὰρ μόνον ἦν Σωτήριχος, οἱ δ’ ἐπιβάντες
ἔπλεον ἢ παρὰ γῆν, ἢ παρὰ Φερσεφόνην. νιξαρξηυς ιι οὐ
πλεῖν, ἀλλ’ ἀντλεῖν ἡμᾶς Εἴκανδρος ὁ πρωρεὺς εἰς τὴν
εἰκόσορον φαίνεται ἐμβιβάσας· οὐκ ὀλίγον γὰρ ἔνεστιν ὕδωρ
ἔσω, ἀλλ’ ὁ Ποσειδῶν ἐν ταύτῃ διαπλεῖν φαίνεται εἰς τὸ
πέραν νῦν πρῶτον ναῦς ὦπται ὑδρωπική, ἀλλά γε [ δείδω] μὴ
σορὸν οὖσαν ἴδῃς τὴν πάλαι εἰκόσορον. ξαλλιξτερ Φαρμακίοισι
Ῥόδων λέπραν καὶ χοιράδας αἴρει· τἆλλα δὲ πάντ’ αἴρει
καὶ δίχα φαρμακίων. ανονψμι επιγραμματιξι Δαμαγόραν καὶ λοιμὸν
ἰσόψηφόν τις ἀκούσας ἔστησ’ ἀμφοτέρων τὸν τρόπον ἐκ
κανόνος· εἰς τό μέρος δὲ καθείλκετ’ ἀνελκυσθὲν τὸ τάλαντον
Δαμαγόρου, λοιμὸν δ’ εὗρεν ἐλαφρότερον. ανονψμι επιγραμματιξι
ὦ τλῆμον Κυνέγειρε, καὶ ἐν ζωοῖς καὶ ἀπελθὼν, ὡς αἰεὶ
κόπτᾐ ῥήμασι καὶ κοπίσιν. πρόσθε μὲν ἐν πολέμοισι τεὴ
πέσε μαρναμένη χείρ· νῦν δὲ σ’ ὁ γραμματικὸς καὶ ποδὸς
ἐστέρισεν, ανονψμι επιγραμματιξι τῆς Ἀσίης τὰ λάφυρα λαβὼν
ἔπλευσε Καρῖνος ἤματι χειμερίῳ, δυομένων ἐρίφων· εἶδε καὶ
Ἀδράδστεια τὸ φορτίον ὃς δ’ ἐφορώσης ᾤχετο, καὶ πελάγους
δαίμοσιν ἐγγελάσας. ανονψμι επιγραμματιξι Βουλεύεις, Ἀγαθῖνε·
τὸ βῆτα δὲ τοῦτ’ ἐπρίω νῦν, εἰπέ, πόσης τιμῆς; δέλτα γὰρ
ἦν πρότερον. ανονψμι επιγραμματιξι τὴν φωνὴν ἐνοπήν σε λέγειν
ἐδίδαξεν Ὅμηρος· τὴν γλῶσσαν δ’ ἐνοπὴν τίς σ’ ἐδίδαξεν
ἔχειν; ανονψμι επιγραμματιξι τὴν κεφαλὴν σείεις, καὶ τὴν πυγὴν
ἀνασείεις· ἓν μὲν μαινομένου, ἓν δὲ περαινομένου. παλλαδας
ὤμοσα μυριάκις ἐπιγράμματα μηκέτι ποιεῖν πολλῶν γὰρ μωρῶν
ἔχθραν ἐπεσπασάμην. ἀλλ’ ὁπόταν κατίδω τοῦ Παφλαγόνος τὸ
πρόσωπον Πανταγάθου, στέξαι τὴν νόσον οὐ δύναμαι. παλλαδας
Αἰνίζειν μὲν ἄριστον, ὁ δὲ ψόγος ἔχθεος ἀρχή· ἀλλὰ
κακῶς εἰπεῖν, Ἀττικόν ἐστι μέλι. ανονψμι επιγραμματιξι Κήλην
κηλήτου μὴ φαινομένου προτέθεικας. μή μοι τὴν κήλην αὐτὸν
ἰδεῖν δέομαι. ανονψμι επιγραμματιξι Σιλβανὸς δύο παῖδας ἔχων,
Οἶνόν τε καὶ Ὕπνον, οὐκέτι τὰς Μούσας, οὐδὲ φίλους
φιλέει· ἀλλ’ ὁ μὲν ἐκ λεχέων νιν ἐύρροος ἐς φρένα θέλγει,
ἄλλος δ’ ἐς θαλάμους ῥεγχόμενον κατέχει. ανονψμι επιγραμματιξι
εἰς Μητρόδοτον Βένετον ἔχοντα πρασίνην τράπεζαν Μητρόδοτος
στυγέων πρασίνων αἰώνιον ἄχθος, μνημοσύνην μίσους τήνδε
τράπεζαν ἔχει. ανονψμι επιγραμματιξι Μητρόφανες, κύκνοψι,
δασύθριξ, δῖε πελαργέ, τῇ καὶ τῇ κραδάων κεφαλὴν γεράνοισιν
ὁμοίην, μηκεδανὸν καράκαλλον ὑπὲκ δαπέδοιο κομίζεις. αυτομεδον
μέχρι τίνος, Πολύκαρπε, κενῆς παράσιτε τραπέζης, λήσῃ
κερματίοις χρώμενος ἀλλοτρίοις; οὐ γὰρ ἔτ’ εἰν ἀγορῇ σε
βλέπω πολὺν ἀλλ’ ὑποκάμπτεις ἤδη, καὶ ζητεῖς ποῖ σε φέρωσι
πόδες. πᾶσιν ἐπαγγέλλῃ· κόμισαι τὸ σὸν αὔριον· ἔρχου καὶ
λάβε· κοὐδ’ ὀμόσας, οὐκέτι πίστιν ἔχεις. Κυζικόθεν σε φέρων
ἄνεμος Σαμόθρᾳξι πέλασσεν τοῦτό σε τοῦ λοιποῦ τέρμα μένει
βιότου. πηιλιππυς Χαίροιθ’ οἱ περὶ κόσμον ἀεὶ πεπλανηκότες
ὄμμα, οἳ τ’ ἀπ’ Ἀριστάρχου σῆτες ἀκανθολόγοι. ποῖ γὰρ
ἐμοὶ ζητεῖν, τίνας ἔδραμεν ἥλιος οἴμους, καὶ τίνος ἦν
Πρωτεὺς, καὶ τίς ὁ Πυγμαλίων; γινώσκοιμ’ ὅσα λευκὸν ἔχει
στίχον ἡ δὲ μέλαινα ἱστορίη τήκοι τοὺς Περικαλλιμάχους.
αντιπηανες θηρῶν βροτὲ μᾶλλον ἀνήμερε, πάντα σε μισεῖ,
πατρολέτωρ· πάντῃ δ’ ἐκδέχεταί σε μόρος. ἢν ἐπὶ γῆς
φεύγῃς, ἀγχοῦ λύκος· ἢν δὲ πρὸς ὕψος δενδροβατῇς, ἀσπὶς
δεῖμ’ ὑπὲρ ἀκρεμόνων. πειράζεις καὶ Νεῖλον; ὁ δ’ ἐν δίναις
κροκόδειλον ἔτρεφεν, εἰς ἀσεβεῖς θῆρα δικαιότατον. παλλαδας
εἰπὲ πόθεν σὺ μετρεῖς κόσμον καὶ πείρατα γαίης ἐξ ὀλίγης
γαίης σῶμα φέρων ὀλίγον. σαυτὸν ἀρίθμησον πρότερον καὶ
γνῶθι σεαυτόν, καὶ τότ’ ἀριθμήσεις γαῖαν ἀπειρεσίην. εἰ δ’
ὀλίγον πηλὸν τοῦ σώματος οὐ καταριθμεῖς, πῶς δύνασαι γνῶναι
τῶν ἀμέτρων τὰ μέτρα; αγατηιας σξηολαστιξυς εἰς δικολόγον
ἀδικοῦντα νήπιε, πῶς σε λέληθε Δίκης ζυγόν, οὐ νοέεις δὲ
ἀνδράσιν οὐχ ὁσίοις ψῆφον ὀφειλομένην; ῥήτρῃ πιστεύεις
πυκινόφρονι, σῇ τε μενοινῇ ποικίλον αὐδῆσαι μῦθον
ἐπισταμένῃ. ἐλπίζειν ἔξεστι· Θέμιν δ’ οὐκ οἶδεν ἀμεῖψαι
τῆς σῆς ἠλεμάτου παίγνια φαντασίης. παλλαδας τῷ πτισάνην
πωλοῦντι τὸ κελλίον ἐχθὲς ἔδωκα, καὶ φοβερὸν πύκτην σήμερον
εὗρον ἔσω. ὡς δ’ ἔλεγον, σὺ τίς εἶ; πόθεν ἤλυθες
ἡμέτερον δῶ; πυγμαχίης κατ’ ἐμοῦ χεῖρας ἀνέσχεν ἄνω. ψύττα
δ’ ἐγὼ κατέτεινα, φοβεύμενος ἄγριον ἄνδρα, τὸν πτιστὴν
πύκτην ἐξαπίνης ὁρόων. ἀλλά σε, πρὸς πύκτου Πολυδεύκεος
ἠδὲ καὶ αὐτοῦ Κάστορος, ἱκνοῦμαι, καὶ Διὸς ἱκεσίου, τὸν
πύκτην ἀπόκρουσον, ἐμὸν χόλον οὐ δύναμαι γὰρ πυκτεύειν
καθάπαξ μηνὸς ἐπερχομένου. αγατηιας σξηολαστιξυς τὸν σοφὸν ἐν
κιθάρῃ], τὸν μουσικὸν Ἀνδροτίωνα εἴρετό τις τοίην
κρουματικὴν σοφίην δεξιτερὴν ὑπάτην ὁπότε πλήκτροισι δόνησας,
ἡ λαιὴ νήτη πάλλεται αὐτομάτως λεπτὸν ὑποτρίζουσα, καὶ
ἀντίτυπον τερέτισμα πάσχει, τῆς ἰδίης πλησσομένης ὑπάτης·
ὥστε με θαυμάζειν πῶς ἄπνοα νεῦρα ταθέντα ἡ φύσις ἀλλήλοις
θήκατο συμπαθέα. ὃς δὲ τὸν ἐν πλήκτροισιν Ἀριστόξεινον
ἀγητὸν ὤμοσε μὴ γνῶναι τήνδε θεημοσύνην ἔστι δ’, ἔφη,
λύσις ἥδε· τὰ νευρία πάντα τέτυκται ἐξ ὄιος χολάδων
ἄμμιγα τερσομένων τοὔνεκεν εἰσιν ἀδελφά, καὶ ὡς ξύμφυλα
συνηχεῖ, ξυγγενὲς ἀλλήλων φθέγμα μεριζόμενα. γνήσια γὰρ τάδε
πάντα, μιῆς ἅτε γαστρὸς ἐόντα, καὶ τῶν ἀντιτύπων
κληρονομεῖ πατάγων. καὶ γὰρ δεξιὸν ὄμμα κακούμενον ὄμματι
λαιῷ πολλάκι τοὺς ἰδίους ἀντιδίδωσι πόνους. παλλαδας
Ἑρμολύκου θυγάτηρ μεγάλῳ παρέλεκτο πιθήκῳ ἡ δ’ ἔτεκεν
πολλοὺς Ἑρμοπιθηκιάδας. εἰ δ’ Ἑλένην ὁ Ζεὺς καὶ Κάστορα καὶ
Πολυδεύκην ἐκ Λήδης ἔτεκεν, κύκνον ἀμειψάμενος, Ἑρμιόνῃ γε
Κόραξ παρελέξατο· ἡ δὲ τάλαινα φρικτῶν δαιμονίων ἑρμαγέλην
ἔτεκεν. αγατηιας σξηολαστιξυς ἄλλον Ἀριστοτέλην, Νικόστρατον,
ἰσοπλάτωνα, σκινδαλαμοφράστην αἰπυτάτης σοφίης, τοῖα περὶ
ψυχῆς τις ἀνείρετο· πῶς θέμις εἰπεῖν τὴν ψυχήν; θνητήν, ἢ
πάλιν ἀθάνατον; σῶμα δὲ δεῖ καλέειν, ἢ ἀσώματον; ἐν δὲ
νοητοῖς τακτέον, ἢ ληπτοῖς, ἢ τὸ συναμφότερον; αὐτάρ ὃ
τὰς βίβλους ἀνελέξατο τῶν μετεώρων, καὶ τὸ περὶ ψυχῆς
ἔργον Ἀριστοτέλους, καὶ παρὰ τῷ Φαίδωνι Πλατωνικὸν ὕψος
ἐπιγνούς, πᾶσαν ἐνησκήθη πάντοθεν ἀτρεκίην. εἶτα
περιστέλλων τὸ τριβώνιον, εἶτα γενείου ἄκρα καταψήχων, τὴν
λύσιν ἐξέφερεν εἴπερ ὅλως ἔστι ψυχῆς φύσις (οὐδὲ γὰρ
οἶδἀ, ἢ θνητὴ πάντως ἐστὶν ἢ ἀθάνατος, στεγνοφυὴς ἢ
ἄυλος· ὅταν δ’ Ἀχέροντα περήσῃς, κεῖθι τὸ νημερτὲς γνώσεαι
ὡς ὁ Πλάτων. εἰ δ’ ἐθέλεις, τὸν παῖδα Κλεόμβροτον
Ἀμβρακιώτην μιμοῦ, καὶ τεγέων σὸν δέμας ἐκχάλασον καί κεν
ἐπιγνοίης δίχα σώματος αὐτίκα σαυτόν, μοῦνον ὅπερ ζητεῖς
τοῦθ’ ὑπολειπόμενος. παλλαδας πάντα μὲν οἶδα, λέγεις· ἀτελὴς
δ’ ἐν πᾶσιν ὑπάρχεις, γευόμενος πάντων, οὐδὲν ἔχεις ἴδιον.
ανονψμι επιγραμματιξι εἰς σὲ καὶ ἀψευδὴς ἐψεύσατο βίβλος
Ὁμήρου, ὁπλοτέρων ἐνέπουσα μετήορα δήνεα φωτῶν. παλλαδας
υἱὸς καὶ γενετὴρ δῆριν φιλόνεικον ἔθεντο, τίς πλέον
ἐκδαπανῶν κλῆρον ἅπαντα φάγῃ. καὶ μετὰ τὴν βρῶσιν τὴν
χρηματικὴν μάλα πᾶσαν, ὕστατον ἀλλήλους λοιπὸν ἔχουσι
φαγεῖν. ανονψμι επιγραμματιξι Ῥουφινιανός, Ῥοῦφος ὢν
δισύλλαβος, συνεξέτεινε τοῖς κακοῖς τὰς συλλαβάς· οὐ λανθάνει
δὲ τὴν δισύλλαβον Δίκην. κληθήσεται γὰρ καὶ δισύλλαβος πάλιν,
Ῥοῦφος κακοῦργος καὶ γόης, ὡς ἦν ποτέ. ανονψμι επιγραμματιξι
ὦ τῆς ἁπάσης δυνάμεως ὑπέρτατε, σῶσόν με τὸν δύστηνον ἐκ
παντὸς φθόνου. θέλεις ἀκοῦσαι, βούλομαι κἀγὼ λέγειν τὸ γὰρ
θέλημα τὴν χάριν τίκτει διπλῆν, διπλοῦν τε κάλλος τῷ λόγῳ
χαρίζεται λέγοντι κόσμος, καὶ κλύοντι σεμνότης. φωστὴρ γὰρ
εἶ σὺ καὶ λόγων καὶ τῶν νόμων, νόμοις δικάζων καὶ λόγοισιν
ἐκπρέπων. αἴλουρον εἶδον χρυσίου τὸν πρίγκιπα, ἢ βδέλλαν
ὠμήν, χρυσοκόλλητον χόλον. ανονψμι επιγραμματιξι νῦν ὁ
στρατηγὸς Ἑρμανούβης ἐγένετο κύων, ἀδελφοὺς συλλαβὼν Ἑρμᾶς
δύο ἀσημοκλέπτας, συνδεθέντας σχοινίῳ, ψυχροὺς ἀώρους
Ταρταρίους τε δαίμονας. οὐκ οἶδα χῶρον τοῦ τρόπου κατήγορον
τρόπον δὲ χώρου τὸν κατήγορον λέγω. αυτομεδον ἡμίονοι
σύγγηροι ἐμὴν κομέουσιν ἀπήνην, ταῖσιν Ὁμηρείοις πάντα
Λιταῖς ἴκελαι, χωλαί τε, ῥυσαί τε, παραβλῶπὲς τ’ ὀφθαλμώ,
Ἡφαίστου πομπή, σκύτινα δαιμόνια, οὔ ποτε γευσάμεναι, μὰ τὸν
Ἥλιον, οὐδ’ ἐν ὀνείρῳ, οὐ θέρεος κριθήν, οὐκ ἔαρος
βοτάνην. τοὔνεκ’ ἐμεῦ μὲν ἕκητι βίον ζώοιτε κορώνης ἢ
ἐλάφου, κενεὴν ἠέρα βοσκόμεναι. ξαλλιμαξηυς εὐδαίμων ὅτι
τἆλλα μανεὶς ὡρχαῖος Ὀρέστας, Λεύκαρε, τὰν ἁμὰν οὐκ
ἐμάνη μανίην, οὐδ’ ἔλαβ’ ἐξέτασιν τῶ Φωκέος, ἅτις
ἐλέγχει τὸν φίλον, ἀλλ’ % αἰχ’ ἐν δρᾶμ’ ἐδίδαξε μόνον. ἦ
τάχα κα τὸν ἑταῖρον ἀπώλεσε τοῦτο ποήσας· κἀγὼ τοὺς
πολλοὺς οὐκέτ’ ἔχω Πυλάδας. διοσξοριδες οὐκέτ’ Ἀλεξανδρεῦσι
τὰ τίμια, χὠ Πτολεμαίου μόσχος ἐν ἠιθέοις λαμπάδι κῦδος
ἔχει· ὁ Πτολεμαίου Μόσχος, ἰὼ πόλι· ποῦ δὲ τὰ μητρὸς
αἴσχεα, πάνδημοὶ τ’ ἐργασίαι τέγεος; ποῦ δὲ . . . συφόρβια;
τίκτετε, πόρναι, τίκτετε, τῷ Μόσχου πειθόμεναι στεφάνῳ.
βιανορ οὗτος ὁ μηδέν, ὁ λιτός, ὁ καὶ λάτρις, οὗτος,
ὁρᾶτε, ἐστί τινος ψυχῆς κύριος ἀλλοτρίης. αγατηιας
σξηολαστιξυς Καλλιγένης ἀγροῖκος, ὅτε σπόρον ἔμβαλε γαίῃ,
οἶκον Ἀριστοφάνους ἦλθεν ἐς ἀστρολόγου, ᾔτεε δ’
ἐξερέειν, εἴπερ θέρος αἴσιον αὐτῷ ἔσται, καὶ σταχύων
ἄφθονος εὐπορίη. ὃς δὲ λαβὼν ψηφῖδας, ὑπὲρ πίνακός τε
πυκάζων, δάκτυλά τε γνάμπτων, φθέγξατο Καλλιγένει· εἴπερ
ἐπομβρηθῇ τὸ ἀρούριον ὅσσον ἀπόχρη, μηδὲ τιν’ ὑλαίην
τέξεται ἀνθοσύνην, μηδὲ πάγος ῥήξῃ τὴν αὔλακα, μηδὲ
χαλάζῃ ἄκρον ἀποδρυφθῇ δράγματος ὀρνυμένου, μηδὲ κεμὰς
κείρῃσι τὰ λήια, μηδὲ τιν’ ἄλλην ἠέρος ἢ γαίης ὄψεται
ἀμπλακίην, ἐσθλόν σοι τὸ θέρος μαντεύομαι, εὖ δ’ ἀποκόψεις
τοὺς στάχυας· μούνας δείδιθι τὰς ἀκρίδας. μαξεδονιυς ιι
φειδωλός τις ἀνὴρ ἁφόων θησαυρὸν ὀνείρῳ, ἤθελ’
ἀποθνῄσκειν, πλούσιον ὕπνον ἔχων· ὡς δ’ ἴδε τὴν προτέρην,
σκιόεν μετὰ κέρδος ὀνείρου, ἐξ ὕπνου πενίην, ἀντικάθευδε
πάλιν. Jυλιανυς ὄψιν ἔχεις στρουθῷ πανομοίϊον. ἦ ῥά σε
Κίρκη ἐς πτηνὴν μετέθηκε φύσιν, κυκεῶνα πιόντα; Jυλιανυς
Ἀμητὸς πολύς ἐστι τεὴν κατὰ δάσκιον ὄψιν τῷ σε χρὴ
δρεπάνοισι, καὶ οὐ ψαλίδεσσι καρῆναι. Jυλιανυς ἀσφαλέως
οἴκησον ἐν ἄστεϊ, μή σε κολάψῃ; αἵματι Πυγμαίων ἡδομένη
γέρανος. μαξεδονιυς ιι οὐ λαλέει τὸ κάτοπτρον· ἐγὼ δέ σε †
πάλιν ἐλέγξω τὴν νοθοκαλλοσύνην φύκεϊ χριομένην. τοῦτο καὶ
ἡδυλύρης ποτὲ Πίνδαρος . . . ἐλέγχων, εἶπεν ἄριστον ὕδωρ,
φύκεος ἐχθρότατον. παλλαδας μή με κάλει δίσκων ἐπιίστορα
λιμοφορήων, βρωτύν μοι φορέων τὴν κολοκυνθιάδα. ἀργυρέην ὕλην
οὐ τρώγομεν, ἣν παραβάλλεις, λιμῷ κρητίζων τοὺς μελέους
πίνακας. ζήτει νηστεύοντας ἐς ἀργυρέην ἐπίδειξιν, καὶ τότε
θαυμάζῃ, κοῦφον ἄσημον ἔχων. αγατηιας σξηολαστιξυς σῶμα φέρων
σκιοειδές, ἀδερκέϊ σύμπνοον αὔρῃ, μή ποτε θαρσήσῃς ἄγχι
τινὸς πελάσαι, μή τις ἔσω μυκτῆρος ἀναπνείων σε κομίσσῃ
ἄσθματος ἠερίου πολλὸν ἀφαυρότερον. οὐ σὺ μόρον τρομέεις·
τότε γὰρ πάλιν οὐδὲν ἀμείψας ἔσσεαι ὡσαύτως φάσμα, τόπερ
τελέθεις. παλλαδας εἰς ποιητὴν κυβεύοντα πάντων μουσοπόλων ἡ
Καλλιόπη θεός ἐστιν ἡ σὴ Καλλιόπη Ταβλιόπη λέγεται. μαξεδονιυς
ιι τῷ ψιμύθῳ μὲν ἀεὶ λιποσαρκέα τεῖνε παρειήν, Λαοδίκη,
λαοῖς ἔνδικα τινυμένη· μή ποτε δ’ εὐρύνῃς σέο χείλεα· τίς
γὰρ ὀδόντων ὄρχατον ἐμπήξει φαρμακόεντι δόλῳ; τὴν χάριν
ἐξέρρευσας ὅσην ἔχες· οὐκ ἀπὸ πηγῆς ^ ἀγλαΐη μελέων
ἕλκεται ἀενάου. ὡς δὲ ῥόδον θαλέθεσκες ἐν εἴαρι· νῦν δ’
ἐμαράνθης. γήραος αὐχμηρῷ καρφομένη θέρεϊ. μαξεδονιυς ιι
ἔπταρον ἄγχι τάφοιο, καὶ,ἤθελον αὐτόθ’ ἀκοῦσαι οἷά περ
ὠισάμην, μοῖραν ἐμῆς ἀλόχου. ἔπταρον εἰς ἀνέμους· ἄλοχον
δέ μοι οὔ τι κιχάνει λυγρὸν ἐν ἀνθρώποις, οὐ νόσος, οὐ
θάνατος. αγατηιας σξηολαστιξυς ῥήτορα πρὸς Διόδωρον ἀνὴρ
δείλαιος ἀπελθὼν εἴρετό μιν τοίης ἀμφὶ δικασπολίης·
ἡμετέρη θεράπαινα φύγεν ποτέ· τὴν δέ τις εὑρὼν, ἀλλοτρίην
τ’ εἶναι λάτριν ἐπιστάμενος, ζεῦξεν ἑῷ θεράποντι· τέκεν δ’
ὑπὸ παῖδας ἐκείνῳ· καὶ τίνι δουλεύειν εἰσὶ δικαιότεροι;
ὃς δ’ ὅτε μερμήριξε, καὶ ἔδρακε βίβλον ἑκάστην, εἶπεν
ἐπιστρέψας γυρὸν ἐπισκύνιον ἢ σοί, ἢ τῷ ἑλόντι τεὴν
θεράπαιναν ἀνάγκη δουλεύειν κείνους, ὧν χάριν ἐξερέεις·
δίζεο δ’ εὐμενέοντα δικασπόλον, αἶψα δ’ ἀποίσῃ ψῆφον
ἀρειοτέρην, εἴ γε δίκαια λέγεις. παλλαδας ὄρνεον ἠσθίομεν
κεκλημένοι ἄθλιον ἄνδρες ἄλλων ὀρνίθων βρώματα γινόμενοι·
καὶ τὸν μὲν Τιτυὸν κατὰ γῆς δύο γῦπες ἔδουσιν, ἡμᾶς δὲ
ζῶντας τέσσαρες αἰγυπιοί. παλλαδας οὐ δύναμαι γαμετῆς καὶ
γραμματικῆς ἀνέχεσθαι, γραμματικῆς ἀπόρου, καὶ γαμετῆς
ἀδίκου. ἀμφοτέρων τὰ πάθη θάνατος καὶ μοῖρα τέτυκται. τὴν
οὖν γραμματικὴν νῦν μόλις ἐξέφυγον οὐ δύναμαι δ’ ἀλόχου
τῆς ἀνδρομάχης ἀναχωρεῖν εἴργει γὰρ χάρτης καὶ νόμος
Αὐσόνιος. αγατηιας σξηολαστιξυς οὔ τις ἀλοιητῆρας ἰδεῖν
τέτληκεν ὀδόντας ὑμετέρους, ἵνα σοῖς ἐν μεγάροις πελάσῃ·
εἰ γὰρ ἀεὶ βούβρωστιν ἔχεις Ἐρυσίχθονος αὐτοῦ, ναὶ τάχα
δαρδάψεις καὶ φίλον ὃν καλέεις. ἀλλ’ οὐ σεῖο μέλαθρά με
δέξεται· οὐ γὰρ ἔγωγε βήσομαι ὑμετέρῃ γαστρὶ φυλαξόμενος.
εἰ δὲ ποτ’ ἐς τεὸν οἶκον ἐλεύσομαι, οὐ μέγ’ ἄνυσσεν
Λαρτιάδης Σκύλλης χάσμασιν ἀντιάσας· ἀλλ’ ἔσομαι πολύτλας τις
ἐγὼ πλέον, εἰ σὲ περήσω, Κύκλωπος κρυεροῦ μηδὲν
ἐλαφρότερον. μαξεδονιυς ιι παρθένος εὐπατέρεια Δίκη, πρέσβειρα
πολήων, οὐ τὸν ἐν εὐσεβίῃ χρυσὸν ἀποστρέφεται· ἀλλὰ καὶ
αὐτὰ τάλαντα Διὸς πάγχρυσα τελέσθη, οἷσι ταλαντεύει πάντα
νόμον βιότου· καὶ τότε δὴ χρύσεια πατὴρ ἐτίταινε τάλαντα,
εἰ μὴ Ὁμηρείων ἐξελάθου χαρίτων. παλλαδας πᾶσα γυνὴ χόλος
ἐστὶν ἔχει δ’ ἀγαθὰς δύω ὥρας, τὴν μίαν ἐν θαλάμῳ, τὴν
μίαν ἐν θανάτῳ. αγατηιας σξηολαστιξυς κεῖτο μὲν Ἀλκιμένης
κεκακωμένος ἐκ πυρετοῖο, καὶ περὶ λαυκανίην βραγχὰ λαρυγγιόων,
νυσσόμενός τε τὸ πλευρὸν ἅτε ξιφέεσσιν ἀμυχθέν, καὶ θαμὰ
δυσκελάδοις ἄσθμασι πνευστιόων ἦλθε δὲ Καλλίγνωτος ὁ Κώιος,
ὁ πλατυλέσχης, τῆς παιωνιάδος πληθόμενος σοφίης, πᾶσαν ἔχων
πρόγνωσιν ἐν ἄλγεσιν, οὔ τι περιττὸν ἄλλο προαγγέλλων ἢ
τὸ γενησόμενον. Ἀλκιμένους δ’ ἐδόκευεν ἀνάκλισιν, ἔκ τε
προσώπου φράζετο, καὶ παλάμης ψαῦεν ἐπισταμένως, καὶ τὸ περὶ
κρισίμων φαέων ἐλογίζετο γράμμα, πάντ’ ἀναπεμπάζων οὐχ ἑκὰς
Ἱπποκράτους. καὶ τότε τὴν πρόγνωσιν ἐς Ἀλκιμένην ἀνεφώνει
σεμνοπροσωπήσας καὶ σοβαρευόμενος· εἴ γε φάρυγξ βομβεῦσα, καὶ
ἄγρια τύμματα πλευροῦ, καὶ πυρετῷ λήξει πνεῦμα δασυνόμενον,
οὐκέτι τεθνήξει πλευρίτιδι· τοῦτο γὰρ ἡμῖν σύμβολον
ἐσσομένης ἐστὶν ἀπημοσύνης. θάρσει τὸν νομικὸν δὲ κάλει,
καὶ χρήματα σαυτοῦ , εὖ διαθείς, βιότου λῆγε μεριμνοτόκου,
καί με τὸν ἰητρόν, προρρήσιος εἵνεκεν ἐσθλῆς, ἐν τριτάτᾐ
μοίρᾐ κάλλιπε κληρονόμον.’ παλλαδας ἦν ἄρα καὶ κάνθωσι
Τύχη χαλεπή τε καὶ ἐσθλή, καὶ Κρόνος ὡρονομεῖ τετραπόδων
γένεσιν. ἐξότε γὰρ καὶ τοῦτον ὄνον χαλεπὸς χρόνος ἔσχεν,
ἐξ ἀλαβαρχείης γραμματικοῦ γέγονεν. τλῆθι φέρειν λοιπόν,
κανθήλιε· γραμματικοῖς γὰρ οὐδὲ τέλος κριθᾖ, κρῖ δὲ μόνον
λέγεται. παλλαδας εἰ μοναχοί, τί τοσοίδε; τοσοίδε δέ, πῶς
πάλι μοῦνοι; ὦ πληθὺς μοναχῶν ψευσαμένη μονάδα. παλλαδας
πλαστὸν ἔχεις τὸν ἔρωτα, φόβῳ δὲ φιλεῖς καὶ ἀνάγκῃ· τοῦ
δὲ φιλεῖν οὕτως οὐδὲν ἀπιστότερον. παλλαδας στυγνὴν τὴν
Νίκην τις ἰδὼν κατὰ τὴν πόλιν ἐχθὲς εἶπε· θεὰ Νίκη, τίπτε
πέπονθας ἄρα ; ἡ δ’ ἀποδυρομένη καὶ μεμφομένη κρίσιν, εἶπεν
οὐκ ἔγνως σὺ μόνος ; Πατρικίῳ δέδομαι. ἦν ἄρα καὶ Νίκη
πολυώδυνος, ἣν παρὰ θεσμὸν πατρίκιος ναύτης ἥρπασεν ὡς
ἄνεμον. παλλαδας πάντες ἅπαξ τρώγουσιν· ὅταν δὲ τρέφῃ
Σαλαμῖνος, οἴκαδ’ ἀριστῶμεν δεύτερον ἐρχόμενοι. λυξιλλιυς
ἄχρις ἂν ᾖς ἄγαμος, Νουμήνιε, πάντα δοκεῖ σοι ἐν τῷ
ζῆν εἶναι τῶν ἀγαθῶν ἀγαθά· εἶθ’ ὅταν εἰσέλθῃ γαμετή,
πάλιν εὐθὺ δοκεῖ σοι ἐν τῷ ζῆν εἶναι πάντα κακῶν τὰ
κακά. ἀλλὰ χάριν τεκνίων — ἕξεις, Νουμήνιε, τέκνα, χαλκὸν
ἔχων πτωχὸς δ’ οὐδὲ τὰ τέκνα φιλεῖ. λυξιλλιυς εἰ μὲν ζῇς
ἐλάφου ταναὸν χρόνον, ἠὲ κορώνης, συγγνώμη πλεῖστον πλοῦτον
ἀγειρομένῳ· εἰ δὲ τίς ἐσσι βροτῶν, οὓς αὐτίκα γῆρας
ἰάπτει, μὴ σὲ γ’ ἀπειρεσίων οἶστρος ἕλῃ κτεάνων μὴ σὺ
μὲν ἀτλήτοισιν ἐν ἄλγεσι θυμὸν ὀλέσσῃς, χρήσωνται δ’
ἄλλοι σοῖς ἀγαθοῖς ἀπόνως. λυξιλλιυς εἴ με φιλεῖς, ἔργῳ
με φίλει, καὶ μὴ μ’ ἀδικήσῃς, ἀρχὴν τοῦ βλάπτειν τὴν
φιλίαν θέμενος. πᾶσι γὰρ ἀνθρώποισιν ἐγὼ πολὺ κρέσσονα φημι
τὴν φανερὰν ἔχθραν τῆς δολερῆς φιλίας. φασὶ δὲ καὶ νήεσσιν
ἁλιπλανέεσσι χερείους τὰς ὑφάλους πέτρας τῶν φανερῶν
σπιλάδων. λυξιλλιυς μῦν Ἀσκληπιάδης ὁ φιλάργυρος εἶδεν ἐν
οἴκῳ, καὶ τί ποιεῖς, φησίν, φίλτατε μῦ, παρ’ ἐμοὶ ; ἡδὺ
δ’ ὁ μῦς γελάσας. μηδέν, φίλε, φησί, φοβηθῇς, οὐχὶ τροφῆς
παρὰ σοὶ χρῄζομεν, ἀλλὰ μονῆς. λυξιλλιυς μύρμηκος πτερόεντος
ὑπὲρ νώτοιο καθεσθεὶς Ἄδραστος ῥήτωρ τοῖον ἔλεξεν ἔπος·
Ἵπτασο· τὸν σὸν ἔχεις, ὦ Πήγασε, Βελλεροφόντην, φέρτατον
ἡρώων, ἡμιθανῆ σκελετόν. λυξιλλιυς οὐκ ἔστιν θυγατρὸς μεῖζον
βάρος· εἰ δὲ δοκεῖ σοι, Εὐκτήμων, εἶναι κοῦφον, ἄκουσον
ἐμοῦ. ἔστιν σοὶ κήλη, κἀμοὶ θυγάτηρ· λάβε ταύτην, καὶ δός
μοι κήλας ἀντὶ μιᾶς ἑκατόν. ανονψμι επιγραμματιξι ποιητὴς
πανάριστος ἀληθῶς ἐστιν ἐκεῖνος, ὅστις δειπνίζει τοὺς
ἀκροασαμένους. ἢν δ’ ἀναγινώσκῃ, καὶ νήστιας οἴκαδε
πέμπῃ, εἰς αὑτὸν τρεπέτω τὴν ἰδίαν μανίην. νιξαρξηυς ιι
πορδὴ ἀποκτέννει πολλοὺς ἀδιέξοδος οὖσα· πορδὴ καὶ σῴζει
τραυλὸν ἱεῖσα μέλος. οὐκοῦν εἰ σῴζει, καὶ ἀποκτέννει πάλι
πορδή, τοῖς βασιλεῦσιν ἴσην πορδὴ ἔχει δύναμιν.
πσευδο‐λυξιανυς πολλάκις οἶνον ἔπεμψας ἐμοί, καὶ πολλάκις
ἔγνων σοὶ χάριν, ἡδυπότῳ νέκταρι τερπόμενος. νῦν δ’ εἴπερ
με φιλεῖς, μὴ πέμψῃς· οὐ δέομαι γὰρ οἴνου τοιούτου, μηκέτ’
ἔχων θρίδακας. πσευδο‐λυξιανυς πολλὰς μυριάδας ψηφίζων
Ἀρτεμίδωρος, καὶ μηδὲν δαπανῶν, ζῇ βίον ἡμιόνων, πολλάκις
αἳ χρυσοῦ τιμαλφέα φόρτον ἔχουσαι πολλὸν ὑπὲρ νώτου,
χόρτον ἔδουσι μόνον. νιξαρξηυς ιι τὴν κεφαλὴν βάπτων τις
ἀπώλεσε τὰς τρίχας αὐτὰς, καὶ δασὺς ὢν λίαν, ᾠὸν ἅπας
γέγονεν. τοῦτο βαφεὺς ἐπόησε, τὸ μηκέτι κουρέα τέμνειν μήτε
κόμην λευκὴν μήτε μελαινομένην. απολλιναριυς γραμματικὸς ποτ’
ὄνῳ ἐποχούμενος ἐξεκυλίσθη, καὶ τῆς γραμματικῆς, ὡς λόγος,
ἐξέπεσεν· εἶθ’ ἑξῆς ἐβίου κοινὸν βίον, ὡς ἰδιώτης, ὧν
ἐδίδασκεν ἀεὶ μηδὲν ἐπιστάμενος. ἀλλὰ Γλύκων ἔπαθεν
τοὐναντίον ὢν γὰρ ἄπειρος καὶ κοινῆς γλώττης, οὐχ ὅτι
γραμματικῆς, νῦν Λιβυκοὺς κάνθωνας ὀχούμενος, εἶτ’ ἀποπίπτων
πολλάκις, ἐξαίφνης γραμματικὸς γέγονεν. πσευδο‐λυξιανυς ἵλαθι,
Γραμματικὴ φυσίζοε, ἵλαθι λιμοῦ φάρμακον εὑρομένη μῆνιν
ἄειδε θεά. νηὸν ἐχρῆν καὶ σοὶ περικαλλέα δωμήσασθαι, καὶ
βωμὸν θυέων μή ποτε δευόμενον. καὶ γὰρ σοῦ μεσταὶ μὲν ὁδοί,
μεστὴ δὲ θάλασσα καὶ λιμένες, πάντων δέκτρια Γραμματική.
πσευδο‐λυξιανυς ἰητήρ τις ἐμοὶ τὸν ἑὸν φίλον υἱὸν ἔπεμψεν,
ὥστε μαθεῖν παρ’ ἐμοὶ ταῦτα τὰ γραμματικά. ὡς δὲ τὸ μῆνιν
ἄειδε καὶ ἄλγεα μυρί’ ἔθηκεν ἔγνω, καὶ τὸ τρίτον τοῖσδ’
ἀκόλουθον ἔπος πολλὰς δ’ ἰφθίμους ψυχὰς Ἄϊδι προΐαψεν,
οὐκέτι μιν πέμπει πρός με μαθησόμενον. ἀλλὰ μ’ ἰδὼν ὁ
πατήρ, σοὶ μὲν χάρις, εἶπεν, ἑταῖρε· αὐτὰρ ὁ παῖς παρ’
ἐμοὶ ταῦτα μαθεῖν δύναται· καὶ γὰρ ἐγὼ πολλὰς ψυχὰς Ἄϊδι
προϊάπτω, καὶ πρὸς τοῦτ’ οὐδὲν γραμματικοῦ δέομαι. π. ;
τρανσλατιονς, ξηιεφλψ φρομ τηε γρεεκ αντηολογψ, π.. πσευδο‐λυξιανυς
μηδείς μοι ταύτην, Ἐρασίστρατε, τὴν σπατάλην σου ποιήσειε
θεῶν, ᾗ σὺ κατασπαταλᾷς, ἔσθων ἐκτραπέλως στομάχων κακά,
χείρονα λιμοῦ, οἷα φάγοιεν ἐμῶν ἀντιδίκων τεκνία.
πεινάσαιμι γὰρ αὖθις ἔτι πλέον, ἢ πρὶν ἐπείνων, ἢ
χορτασθείην τῆς παρὰ σοὶ σπατάλης. πσευδο‐λυξιανυς εἰς Ποδάγραν
Μισόπτωχε θεά, μούνη πλούτου δαμάτειρα, ἡ τὸ καλῶς ζῆσαι
πάντοτ’ ἐπισταμένη, εἰ δὲ καὶ ἀλλοτρίοις ἐπιιζομένη ποσὶ
χαίρεις, πιλοφορεῖν τ’ οἶδας, καὶ μύρα σοι μέλεται, τέρπει
καὶ στέφανός σε, καὶ Αὐσονίου πόμα Βάκχου. ταῦτα παρὰ
πτωχοῖς γίνεται οὐδέποτε. τοὔνεκα νῦν φεύγεις πενίης τὸν
ἀχάλκεον οὐδόν, τέρπᾐ δ’ αὖ πλούτου πρὸς πόδας ἐρχομένη.
πσευδο‐λυξιανυς οὐδέποτ’ εἰς πορθμεῖον ὁ κηλήτης Διόφαντος
ἐμβαίνει μέλλων εἰς τὸ πέραν ἀπίναι· τῆς κήλης δ’ ἐπάνωθε
τὰ φορτία πάντα τεθεικὼς καὶ τὸν ὄνον, διαπλεῖ σινδόν’
ἐπαράμενος. ὥστε μάτην Τρίτωνες ἐν ὕδασι δόξαν ἔχουσιν,
εἰ καὶ κηλήτης ταὐτὸ ποιεῖν δύναται. πσευδο‐λυξιανυς ὁ γρυπὸς
Νίκων ὀσφραίνεται οἴνου ἄριστα, οὐ δύναται δ’ εἰπεῖν οἷος
ἂν ᾖ ταχέως. ἐν τρισὶν ὥραις γὰρ θεριναῖς μόλις
αἰσθάνετ’ αὐτὸς, ὡς ἂν ἔχων πηχῶν ῥῖνα διακοσίων. ὦ
μεγάλου μυκτῆρος· ὅταν ποταμὸν διαβαίνῃ, θηρεύει τούτῳ
πολλάκις ἰχθύδια. νιξαρξηυς ιι τοῦ γρυποῦ Νίκωνος ὁρῶ τὴν
ῥῖνα, Μένιππε· αὐτὸς δ’ οὐ μακρὰν φαίνεται εἶναι ἔτι.
πλὴν ἥξει, μείνωμεν ὅμως· εἰ γὰρ πολύ, πέντε τῆς ῥινὸς
σταδίους, οἴομαι, οὐκ ἀπέχει. ἀλλ’ αὐτὴ μέν, ὁρᾷς,
προπορεύεται· ἢν δ’ ἐπὶ βουνὸν ὑψηλὸν στῶμεν, καὐτὸν
ἐσοψόμεθα. νιξαρξηυς ιι τὸν λεπτὸν θακεῦντα Μενέστρατον εἴαρος
ὥρῃ μύρμηξ ἐξελθὼν εἵλκυσεν εἰς ῥαγάδα· μυῖα δ’ ἐπιπτᾶσ’
αὐτὸν ἀνήρπασεν, ὡς Γανυμήδη αἰετὸς εἰς θαλάμους οὐρανίους
Κρονίδεω· πίπτεν δ’ ἐκ χειρῶν μυίης, κοὐδ’ ὣς θίγε γαίης,
ἐκ δ’ ἀράχνης ἱστοῦ τῶν βλεφάρων κρέμαται. λυξιλλιυς τὴν
κεφαλὴν βάπτεις, τὸ δὲ γῆρας οὔποτε βάψεις, οὐδὲ παρειάων
ἐκτανύσεις ῥυτίδας. μὴ τοίνυν τὸ πρόσωπον ἅπαν ψιμύθῳ
κατάπλαττε,, ὥστε προσωπεῖον, κοὐχὶ πρόσωπον ἔχειν. οὐδὲν
γὰρ πλέον ἐστί· τί μαίνεαι; οὔποτε φῦκος καὶ ψίμυθος
τεύξει τὴν Ἑκάβην Ἑλένην. γαετυλιξυς ιι τετράκις ἀμφορέως
περὶ χείλεσι χείλεα θεῖσα Σειληνὶς πάσας ἐξερόφησε τρύγας.
εὐχαίτα Διόνυσε, σὲ δ’ ὕδασιν οὐκ ἐμίηνεν ἀλλ’ οἷος
πρώτης ἦλθες ἀπ’ οἰνοπέδης, τοῖόν σε προὔπινεν ἀφειδέως,
ἄγγος ἔχουσα εἰσότε καὶ νεκύων ἦλθεν ἐπὶ ψάμαθον.
πσευδο‐λυξιανυς τοῦ πωγωνοφόρου κυνικοῦ, τοῦ βακτροπροσαίτου,
εἴδομεν ἐν δείπνῳ τὴν μεγάλην σοφίαν. θέρμων μὲν γὰρ
πρῶτον ἀπέσχετο καὶ ῥαφανίδων, μὴ δεῖν δουλεύειν γαστρὶ
λέγων ἀρετήν. εὖτε δ’ ἐν ὀφθαλμοῖσιν ἴδεν χιονώδεα βόλβαν
στρυφνήν, ἣ πινυτὸν ἤδη ἔκλεπτε νόον, ᾔτησεν παρὰ
προσδοκίαν, καὶ ἔτρωγεν ἀληθῶς, κοὐδὲν ἔφη βόλβαν τὴν
ἀρετὴν ἀδικεῖν, ανονψμι επιγραμματιξι εἰς βαλανεῖον ἐκπύρωτον
τοῦτο πυρὰν μᾶλλον κλῄζειν δεῖ, κοὐ βαλανεῖον, ἥν ποθ’ ὁ
Πηλείδης ἧψε Μενοιτιάδῃ, ἢ τὸν Μηδείης στέφανον, τὸν %
γείτονα Ἐρινὺς ἐν θαλάμοις Γλαύκης εἵνεκεν Αἰσονίδου.
φεῖσαί μου, βαλανεῦ, πρὸς τοῦ Διός· εἰμὶ γὰρ ἀνὴρ πάντα
γράφων τὰ βροτῶν ἔργα καὶ ἀθανάτων, εἰ δὲ πρόκειταί σοι
πολλοὺς ζῶντας κατακαίειν. ἅπτε πυρὰν ξυλίνην, δήμιε, μὴ
λιθίνην αντιοξηυς ψυχὴν μὲν γράψαι χαλεπόν, μορφὴν δὲ χαράξαι
ῥᾴδιον ἀλλ’ ἐπὶ σοὶ τοὔμπαλιν ἀμφότερον. τῆς μὲν γὰρ
ψυχῆς τὸ διάστροφον ἔξω ἄγουσα ἐν τοῖς φαινομένοις ἡ Φύσις
εἰργάσατο· τὸν δ’ ἐπὶ τῆς μορφῆς θόρυβον καὶ σώματος ὕβριν
πῶς ἄν τις γράψαι, μηδ’ ἐσιδεῖν ἐθέλων; αμμιανυς ὡς κῆπον
τεθυκὼς, δεῖπνον παρέθηκεν Ἀπελλῆς, οἰόμενος βόσκειν ἀντὶ
φίλων πρόβατα. ἦν ῥαφανίς, σέρις ἦν, τῆλις, θρίδακες,
πράσα, βολβοί, ὤκιμον, ἡδύοσμον, πήγανον, ἀσπάραγος· δείσας
δ’ ἐκ τούτων μὴ καὶ χόρτον παραθῇ μοι, δειπνήσας θέρμους
ἡμιβρεχεῖς, ἔφυγον. ηεδψλυς Λυσιμελοῦς Βάκχου καὶ λυσιμελοῦς
Ἀφροδίτης γεννᾶται θυγάτηρ λυσιμελὴς ποδάγρα. νιξαρξηυς ιι τίς
σοῦ, Μεντορίδη, προφανῶς οὕτως μετέθηκεν τὴν πυγήν, οὗπερ
τὸ στόμ’ ἔκειτο πρὸ τοῦ; βδεῖς γάρ, κοὐκ ἀναπνεῖς, φθέγγῃ
δ’ ἐκ τῶν καταγείω θαῦμὰ μ’ ἔχει τὰ κάτω πῶς σου ἄνω
γέγονεν. ανονψμι επιγραμματιξι χρήματα καὶ πόρναις παραγίνεται·
οὐκ ἀλεγίζω. μισείτω με τάλας χρυσὸς ὁ πορνοφίλας. ανονψμι
επιγραμματιξι ἐπὶ γυναικὶ πρεσβυτέρᾳ νέῳ ἐνοχλησάσῃ; ἄλλην
δρῦν βαλάνιζε, Μενέσθιον οὐ γὰρ ἔγωγε ἔκκαιρον μήλων
προσδέχομαι ῥυτίδα· ἀλλ’ αἰεὶ πεπόθηκα συνακμάζουσαν ὀπώρην.
ὥστε τί πειράζεις λευκὸν ἰδεῖν κόρακα; τραJανυς ιμπερατορ
ἀντίον ἠελίου στήσας ῥίνα καὶ στόμα χάσκων, δείξεις τὰς
ὥρας πᾶσι παρερχομένοις. πηιλο αἱ πολιαὶ σὺν νῷ γεραρώτεραι·
αἱ γὰρ ἄτερ νοῦ μᾶλλον τῶν πολλῶν εἰσὶν ὄνειδος ἐτῶν.
ανονψμι επιγραμματιξι αἱ τρίχες, ἢν σιγᾷς, εἰσὶ φρένες· ἢν
δὲ λαλήσῃς, ὡς αἱ τῆς ἥβης, οὐ φρένες, ἀλλὰ τρίχες.
απολλιναριυς ἄν μὲν ἀπόντα λέγῃς με κακῶς, οὐδὲν ἀδικεῖς
με, ἂν δὲ παρόντα καλῶς, ἴσθι κακῶς με λέγων. αντιοξηυς εἰς
ἀπαίδευτον ἐπδειξάμενον Βήσας, εἰ φρένας εἶχεν, ἀπήγχετο·
νῦν δ’ ὑπ’ ἀνοίας καὶ ζῇ καὶ πλουτεῖ, καὶ μετὰ τὴν
πάροδον. ηελλαδιυς βάπτων πάντα, βαφεῦ, καὶ χρωματίοις
μεταβάλλων, καὶ πενίην βάψας, πλούσιος ἐξεφάνης. πισο γαίης
ἐκ Γαλατῶν μηδ’ ἄνθεα, ἧς ἀπὸ κόλπων ἀνθρώποις ὀλέτειραι
Ἐρινύες ἐβλάστησαν. ανονψμι επιγραμματιξι γινώσκειν σε θέλω,
Πλακιανέ, σαφῶς, ὅτι πᾶσα ἔγχαλκος γραῖα πλουσία ἐστὶ
σορός. ανονψμι επιγραμματιξι εἰς Ὀπιανὸν ἡγεμόνα πότην γράμμα
περισσὸν ἔχεις τὸ προκείμενον ἢν ἀφέλῃ τις τοῦτό σοι,
οἰκεῖον κτήσῃ ἁπλῶς ὄνομα. πσευδο‐λυξιανυς δαίμονα πολλὰ
λαλῶν ὀζόστομος ἐξορκιστὴς ἐξέβαλ’, οὐχ ὅρκων, ἀλλὰ
κόπρων δυνάμει. πσευδο‐λυξιανυς εἰς τί μάτην νίπτεις δέμας
Ἰνδικόν; ἴσχεο τέχνης· οὐ δύνασαι δνοφερὴν νύκτα καθηλιάσαι.
πσευδο‐λυξιανυς ἐν πᾶσιν μεθύουσιν Ἀκινδυνος ἤθελε νήφειν,
τοὔνεκα καὶ μεθύειν αὐτὸς ἔδοξε μόνος. πσευδο‐λυξιανυς εἰ
τὸ τρέφειν πώγωνα δοκεῖς σοφίαν περιποιεῖν, καὶ τράγος
εὐπώγων αἶψ’ ὅλος ^ ἐστὶ Πλάτων. πσευδο‐λυξιανυς εἰ ταχὺς
εἰς τὸ φαγεῖν καὶ πρὸς δρόμον ἀμβλὺς ὑπάρχεις τοῖς ποσί
σου τρῶγε, καὶ τρέχε τῷ στόματι, πσευδο‐λυξιανυς ἔσβεσε τὸν
λύχνον μῶρος, ψυλλῶν ὑπὸ πολλῶν δακνόμενος, λέξας· οὐκέτι με
βλέπετε. πσευδο‐λυξιανυς Ζωγράφε, τὰς μορφὰς κλέπτεις μόνον οὐ
δύνασαι δὲ φωνὴν συλῆσαι χρώματι πειθόμενος. πσευδο‐λυξιανυς
ἢν ἐσίδῃς κεφαλὴν μαδαράν, καὶ στέρνα,, καὶ ὤμους, μηδὲν
ἐρωτήσῃς· μῶρον ὁρᾷς φαλακρόν, πσευδο‐λυξιανυς θαυμάζειν μοι
ἔπεισιν, ὅπως Βύτος ἐστὶ σοφιστὴς, οὔτε λόγον κοινόν,
οὔτε λογισμὸν ἔχων. πσευδο‐λυξιανυς θᾶττον ἔην λευκοὺς
κόρακας πτηνάς τε χελώνας εὑρεῖν, ἢ δόκιμον ῥήτορα
Καππαδόκην. αρατυς αἰάζω Διότιμον, ὃς ἐν πέτραισι κάθηται,
Γαργαρέων παισὶν βῆτα καὶ ἄλφα λέγων. μενανδερ Κορινθίῳ
πίστευε, καὶ μὴ χρῶ φίλῳ. διπηιλυς τὸ μὲν Ἄργος ἵππιον,
οἱ δ’ ἐνοικοῦντες λύκοι. πιτταξυς Μεγαρεῖς δὲ φεῦγε πάντας·
εἰσὶ γὰρ πικροί. πηιλισξυς ὁ Πειραιεὺς κάρυον μέγ’ ἐστὶ καὶ
κενόν. ανονψμι επιγραμματιξι τρίς με τυραννήσαντα τοσαυτάκις
ἐξεδίωξεν δῆμος Ἐρεχθῆος, καὶ τρὶς ἐπηγάγετο, τὸν μέγαν ἐν
βουλῇ Πεισίστρατον, ὃς τὸν Ὅμηρον ἤθροισα, σποράδην τὸ
πρὶν ἀειδόμενον ἡμέτερος γὰρ κεῖνος ὁ χρύσεος ἦν πολιήτης,
εἴπερ Ἀθηναῖοι Σμύρναν ἀπῳκίσαμεν. Στρατωνος Μοτσα Παιδικη
καὶ τίς ἂν εἴην εἰ πάντων σοι τῶν εἰρημένων τὴν γνῶσιν
ἐκθέμενος τὴν Στράτωνος τοῦ Σαρδιανοῦ Παιδικὴν Μοῦσαν
ἀπεκρυψάμην, ἢν αὐτὸς παίζων πρὸς τοὺς πλησίον
ἀπεδείκνυτο, τέρψιν οἰκείαν τὴν ἀπαγγελίαν τῶν
ἐπιγραμμάτων, οὐ τὸν νοῦν, ποιούμενος. ἔχου τοίνυν τῶν
ἑξῆς· ἐν χορείαις γὰρ ἥ γε σώφρων, κατὰ τὸν τραγικόν, οὐ
διαφθαρήσεται. στρατον ἐκ Διὸς ἀρχώμεσθα, καθὼς εἴρηκεν
Ἄρατος· ὑμῖν δ’, ὦ Μοῦσαι, σήμερον οὐκ ἐνοχλῶ. εἰ γὰρ
ἐγὼ παῖδάς τε φιλῶ καὶ παισὶν ὁμιλῶ, τοῦτο τί πρὸς Μούσας
τὰς Ἑλικωνιάδας; στρατον μὴ ζήτει δέλτοισιν ἐμαῖς Πρίαμον
παρὰ βωμοῖς, μηδὲ τὰ Μηδείης πένθεα καὶ Νιόβης, μηδ’ Ἴτυν
ἐν θαλάμοις, καὶ ἀηδόνας ἐν πετάλοισιν ταῦτα γὰρ οἱ
πρότεροι πάντα χύδην ἔγραφον· ἀλλ’ ἱλαραῖς Χαρίτεσσι
μεμιγμένον ἡδὺν Ἔρωτα, καὶ Βρόμιον τούτοις δ’ ὀφρύες οὐκ
ἔπρεπον. στρατον τῶν παίδων, Διόδωρε, τὰ προσθέματ’ εἰς τρία
πίπτει σχήματα, καὶ τούτων μάνθαν’ ἐπωνυμίας. τὴν ἔτι μὲν
γὰρ ἄθικτον ἀκμὴν λάλου ὀνόμαζε, κωκὼ τὴν φυσᾶν ἄρτι
καταρχομένην· τὴν δ’ ἤδη πρὸς χεῖρα σαλευομένην, λέγε σαύραν
τὴν δὲ τελειοτέρην, οἶδας ἃ χρή σε καλεῖν. στρατον ἀκμῇ
δωδεκέτους ἐπιτέρπομαι· ἔστι δὲ τούτου χὠ τρισκαιδεκέτης
πουλὺ ποθεινότερος· χὠ τὰ δὶς ἑπτὰ νέμων, γλυκερώτερον
ἄνθος Ἐρώτων τερπνότερος δ’ ὁ τρίτης πεντάδος ἀρχόμενος·
ἑξεπικαιδέκατον δὲ θεῶν ἔτος· ἑβδόματον δὲ καὶ δέκατον
ζητεῖν οὐκ ἐμόν, ἀλλὰ Διός. εἰ δ’ ἐπὶ πρεσβυτέρους τις
ἔχει πόθον, οὐκέτι παίζει, ἀλλ’ ἤδη ζητεῖ τὸν δ’
ἀπαμειβόμενος. στρατον τοὺς λευκοὺς ἀγαπῶ, φιλέω δ’ ἅμα τοὺς
μελιχρώδεις καὶ ξανθούς, στέργω δ’ ἔμπαλι τοὺς μέλανας. οὐδὲ
κόρας ξανθὰς παραπέμπομαι· ἀλλὰ περισσῶς τοὺς μελανοφθάλμους
αἰγλοφανεῖς τε φιλῶ. στρατον πρωκτὸς καὶ χρυσὸς τὴν αὐτὴν
ψῆφον ἔχουσιν· ψηφίζων δ’ ἀφελῶς τοῦτὸ ποθ’ εὗρον ἐγώ.
στρατον Σφιγκτὴρ οὐκ ἔστιν παρὰ παρθένῳ, οὐδὲ φίλημα
ἁπλοῦν, οὐ φυσικὴ χρωτὸς ἐυπνοΐη, οὐ λόγος ἡδὺς ἐκεῖνος
ὁ πορνικός, οὐδ’ ἀκέραιον βλέμμα, διδασκομένη δ’ ἐστὶ
κακιοτέρα. ψυχροῦνται δ’ ὄπιθεν πᾶσαι· τὸ δὲ μεῖζον ἐκεῖνο,
οὐκ ἔστιν ποῦ θῇς τὴν χέρα πλαζομένην. στρατον εἶδον ἐγώ
τινα παῖδα † ἐπανθοπλοκοῦντα κόρυμβον, ἄρτι παρερχόμενος τὰ
στεφανηπλόκια· οὐδ’ ἄτρωτα παρῆλθον· ἐπιστὰς δ’ ἥσυχος
αὐτῷ φημὶ πόσου πωλεῖς τὸν σὸν ἐμοὶ στέφανον; μᾶλλον τῶν
καλύκων δ’ ἐρυθαίνετο, καὶ κατακύψας φησὶ μακρὰν χώρει, μή σε
πατὴρ ἐσίδῃ. ὠνοῦμαι προφάσει στεφάνους, καὶ οἴκαδ’
ἀπελθὼν ἐστεφάνωσα θεούς, κεῖνον ἐπευξάμενος. στρατον ἄρτι
καλός, Διόδωρε, σύ, καὶ φιλέουσι πέπειρος· ἀλλὰ καὶ ἢν
γήμῃς, οὐκ ἀπολειψόμεθα. στρατον εἰ καί σοι τριχόφοιτος
ἐπεσκίρτησεν ἴουλος, καὶ τρυφεραὶ κροτάφων ξανθοφυεῖς
ἕλικες, οὐδ’ οὕτω φεύγω τὸν ἐρώμενον ἀλλὰ τὸ κάλλος
τούτου, κἂν πώγων, κἂν τρίχες, ἡμέτερον. στρατον ἐχθὲς
ἔχων ἀνὰ νύκτα Φιλόστρατον, οὐκ ἐδυνήθην, κείνου, πῶς
εἴπω; πάντα παρασχομένου. ἀλλ’ ἐμὲ μηκέτ’ ἔχοιτε φίλοι
φίλον, ἀλλ’ ἀπὸ πύργου ῥίψατ’, ἐπεὶ λίην Ἀστυάναξ γέγονα,
στατψλλιυς φλαξξυς ἄρτι γενειάζων ὁ καλὸς καὶ στερρὸς
ἐρασταῖς παιδὸς ἐφᾷ Λάδων. σύντομος ἡ Νέμεσις. στρατον
ἰητροὺς εὗρόν ποτ’ ἐγὼ λείους δυσέρωτας, τρίβοντας φυσικῆς
φάρμακον ἀντιδότου. οἱ δέ γε φωραθέντες, ἔχ’ ἡσυχίην
ἐδέοντο· κἀγὼ ἔφην σιγῶ, καὶ θεραπεύσετέ με. διοσξοριδες
Δημόφιλος τοιοῖσδε φιλήμασιν εἰ πρὸς ἐραστὰς χρήσεται
ἀκμαίην, Κύπρι, καθ’ ἡλικίην, ὡς ἐμὲ νῦν ἐφίλησεν ὁ
νήπιος, οὐκέτι νύκτωρ ἥσυχα τῇ κείνου μητρὶ μενεῖ πρόθυρα.
στρατον εἰ Γραφικοῦ πυγαῖα σανὶς δέδαχ’ ἐν βαλανείῳ,
ἄνθρωπος τί πάθω; καὶ ξύλον αἰσθάνεται. στρατον μὴ κρύπτῃς
τὸν ἔρωτα, Φιλόκρατες· αὐτὸς ὁ δαίμων λακτίζειν κραδίην
ἡμετέρην ἱκανός· ἀλλ’ ἱλαροῦ μετάδος τι φιλήματος. ἔσθ’
ὅτε καὶ σὺ αἰτήσεις τοιάνδ’ ἐξ ἑτέρων χάριτα. ανονψμι
επιγραμματιξι οὔ μοι θῆλυς ἔρως ἐγκάρδιος, ἀλλά με πυρσοὶ
ἄρσενες ἀσβέστῳ θῆκαν ὑπ’ ἀνθρακιῇ. πλειότερον τόδε
θάλπος· ὅσον δυνατώτερος ἄρσην θηλυτέρης, τόσσον χὠ πόθος
ὀξύτερος. αλπηευς τλήμονες, οἷς ἀνέραστος ἔφυ βίος· οὔτε
γὰρ ἔρξαι εὐμαρὲς, οὔτε εἰπεῖν ἐστί τι νόσφι πόθων. καὶ
γὰρ ἐγὼ νῦν εἰμι λίην βραδύς· εἰ δ’ ἐπίδοιμι Ξεινόφιλον,
στεροπῆς πτήσομαι ὀξύτερος. τοὔνεκεν οὐ φεύγειν γλυκὺν
ἵμερον, ἀλλὰ διώκειν, πᾶσι λέγω. ψυχῆς ἐστὶν Ἔρως ἀκόνη.
ανονψμι επιγραμματιξι οὐ δύναμαί σε θέλων θέσθαι φίλον οὔτε
γὰρ αἰτεῖς, οὔτ’ αἰτοῦντι δίδως, οὔθ’ ἃ δίδωμι δέχῃ.
Jυλιυς λεονιδας ὁ Ζεὺς Αἰθιόπων πάλι τέρπεται εἰλαπίναισιν,
ἢ χρυσὸς Δανάης εἵρπυσεν εἰς θαλάμους· θαῦμα γὰρ εἰ
Περίανδρον ἰδὼν οὐχ ἥρπασε γαίης τὸν καλὸν ἢ φιλόπαις
οὐκέτι νῦν ὁ θεός. στρατον Κλέψομεν ἄχρι τίνος τὰ φιλήματα,
καὶ τὰ λαθραῖα νεύσομεν ἀλλήλοις ὄμμασι φειδομένοις; μέχρι
τίνος δ’ ἀτέλεστα λαλήσομεν, ἀμβολίαισι ζευγνύντες κενεὰς
ἔμπαλιν ἀμβολίας; μέλλοντες τὸ καλὸν δαπανήσομεν ἀλλὰ πρὶν
ἐλθεῖν τὰς φθονεράς, Φείδων, θῶμεν ἐπ’ ἔργα λόγοις.
σξψτηινυς ἦλθέν μοι μέγα πῆμα, μέγας πόλεμος, μέγα μοι πῦρ,
Ἤλισσος πλήρης τῶν ἐς ἔρωτ’ ἐτέων, αὐτὰ τὰ καίρῑ ἔχων
ἑκκαίδεκα, καὶ μετὰ τούτων πάσας καὶ μικρὰς καὶ μεγάλας
χάριτας, καὶ πρὸς ἀναγνῶναι φωνὴν μέλι, καὶ τὸ φιλῆσαι
χείλεα, καὶ τὸ λαβεῖν ἔνδον, ἀμεμπτότατον. καὶ τί πάθω;
φησὶν γὰρ ὁρᾶν μόνον ἦ ῥ’ ἀγρυπνήσω πολλάκι, τῇ κενεῇ
Κύπριδι χειρομαχῶν. μελεαγερ Ἠγρεύθην ὁ πρόσθεν ἐγώ ποτε τοῖς
δυσέρωσι κώμοις ἠιθέων πολλάκις ἐγγελάσας· καὶ μ’ ἐπὶ σοῖς
ὁ πτανὸς Ἔρως προθύροισι, Μυΐσκε, στῆσεν ἐπιγράψας σκῦλ’
ἀπὸ Σωφροσύνης. τυλλιυς λαυρεα εἴ μοι χαρτὸς ἐμὸς Πολέμων
καὶ σῶος ἀνέλθοι, οἷος α Δήλου κοίρανε, πεμπόμενος, ῥέξειν
οὐκ ἀπόφημι τὸν ὀρθροβόην παρὰ βωμοῖς ὄρνιν, ὃν εὐχωλαῖς
ὡμολόγησα τεαῖς· εἰ δέ τι τῶν ὄντων τότε οἱ πλέον ἢ καὶ
ἔλασσον ἔλθοι ἔχων, λέλυται τοὐμὸν ὑποσχέσιον. ἦλθε δὲ
σὺν πώγωνι. τόδ’ εἰ φίλον αὐτὸς ἑαυτῷ εὔξατο, τὴν θυσίην
πρᾶσσε τὸν εὐξάμενον. στατψλλιυς φλαξξυς σῶόν μοι Πολέμωνα
μολεῖν, ὅτ’ ἔπεμπον, Ἀπόλλω ᾐτούμην, θυσίην ὄρνιν
ὑποσχόμενος. ἦλθε δέ μοι Πολέμων λάσιος γένυν. οὐ μὰ σέ,
Φοῖβε, ἦλθεν ἐμοί, πικρῷ δ’ ἐξέφυγέν με τάχει. οὐκέτι σοι
θύω τὸν ἀλέκτορα. μή με σοφίζου, κωφήν μοι σταχύων
ἀντιδιδοὺς καλάμην. στατψλλιυς φλαξξυς εἴ μοι σῳζόμενος
Πολέμων ὃν ἔπεμπον ἀνέλθοι φοινίξειν βωμοὺς ὡμολόγησα
τεούς. νῦν θ’ αὑτῷ Πολέμων ἀνασῴζεται· οὐκέτ’ ἀφῖκται,
Φοῖβε, δασὺς δ’ ἥκων οὐκέτι σῶος ἐμοί. αὐτὸς ἴσως
σκιάσαι γένυν εὔξατο· θυέτω αὐτὸς, ἀντία ταῖσιν ἐμαῖς
ἐλπίσιν εὐξάμενος. στατψλλιυς φλαξξυς σαῖς ἴκελον προὔπεμπον
ἐγὼ Πολέμωνα παρειαῖς, ἢν ἔλθῃ, θύσειν ὄρνιν
ὑποσχόμενος· οὐ δέχομαι φθονεροῖς, Παιάν, φρίσσοντα γενείοις,
τοιούτου τλήμων εἵνεκεν εὐξάμενος. οὐδὲ μάτην τίλλεσθαι
ἀναίτιον ὄρνιν ἔοικεν, ἢ συντιλλέσθω, Δήλιε, καὶ Πολέμων.
νυμενιυς Κῦρος κύριός ἐστι· τί μοι μέλει, εἰ παρὰ γράμμα;
οὐκ ἀναγινώσκω τὸν καλόν, ἀλλὰ βλέπω. αλξαευς Πρώταρχος
καλός ἐστι, καὶ οὐ θέλει· ἀλλὰ θελήσει ὕστερον· ἡ δ’ ὥρη
λαμπάδ’ ἔχουσα τρέχει. αλξαευς ἡ κνήμη, Νίκανδρε, δασύνεται·
ἀλλὰ φύλαξαι, μή σε καὶ ἡ πυγὴ ταὐτὸ παθοῦσα λάθῃ· καὶ
γνώσῃ φιλέοντος ὅση σπάνις. ἀλλ’ ἔτι καὶ νῦν τῆς
ἀμετακλήτου φρόντισον ἡλικίης. πηανιας ναὶ Θέμιν, ἀκρήτου
καὶ τὸ σκύφος ᾧ σεσάλευμαι, Πάμφιλε, βαιὸς ἔχει τὸν σὸν
ἔρωτα χρόνος· ἤδη γὰρ καὶ μηρὸς ὑπὸ τρίχα, καὶ γένυς
ἡβᾷ, καὶ Πόθος εἰς ἑτέρην λοιπὸν ἄγει μανίην. ἀλλ’ ὅτε
σοι σπινθῆρος ἔτ’ ἴχνια βαιὰ λέλειπται, φειδωλὴν ἀπόθου·
καιρὸς Ἔρωτι φίλος. τηψμοξλες μέμνῃ που, μέμνῃ, ὅτε τοι
ἔπος ἱερὸν εἶπον· ὥρη κάλλιστον, χ’ ὥρη ἐλαφρότατον
ὥρην οὐδ’ ὁ τάχιστος ἐν αἰθέρι παρφθάσει ὄρνις. νῦν ἴδε,
πάντ’ ἐπὶ γῆς ἄνθεα σεῦ κέχυται. μελεαγερ ἦν καλὸς
Ἡράκλειτος, ὅτ’ ἦν ποτε· νῦν δὲ παρ’ ἥβην κηρύσσει πόλεμον
δέρρις ὀπισθοβάταις. ἀλλά, Πολυξενίδη, τάδ’ ὁρῶν, μὴ γαῦρα
φρυάσσου· ἔστι καὶ ἐν γλουτοῖς φυομένη Νέμεσις. αυτομεδον
πρὸς τὸν παιδοτρίβην Δημήτριον ἐχθὲς ἐδείπνουν, πάντων
ἀνθρώπων τὸν μακαριστότατον. εἷς αὐτοῦ κατέκειθ’
ὑποκόλπιος, εἷς ὑπὲρ ὦμον, εἷς ἔφερεν τὸ φαγεῖν, εἷς
δὲ πιεῖν ἐδίδου· ἡ τετρὰς ἡ περίβλεπτος. ἐγὼ παίζων δὲ
πρὸς αὐτὸν φημί σὺ καὶ νύκτωρ, φίλτατε, παιδοτριβεῖς; Jυλιυς
διοξλες χαῖρέ ποτ’ οὐκ εἰπόντα προσεῖπέ τις· ἀλλ’ ὁ περισσὸς
κάλλεϊ νῦν Δάμων οὐδὲ τὸ χαῖρε λέγει. ἥξει τις τούτου
χρόνος ἔκδικος· εἶτα δασυνθεὶς ἄρξῃ χαῖρε λέγειν οὐκ
ἀποκρινομένοις. διοτιμυς νῦν αἰτεῖς, ὅτε λεπτὸς ὑπὸ
κροτάφοισιν ἴουλος ἕρπει καὶ μηροῖς ὀξὺς ἔπεστι χνόος·
εἶτα λέγεις ἥδιον ἐμοὶ τόδε. καὶ τίς ἂν εἴποι
κρείσσονας αὐχμηρὰς ἀσταχύων καλάμας; διοσξοριδες πυγὴν
Σωσάρχοιο διέπλασεν Ἀμφιπολίτεω μυελίνην παίζων ὁ βροτολοιγὸς
Ἔρως, Ζῆνα θέλων ἐρεθίξαι, ὁθούνεκα τῶν Γανυμήδους μηρῶν
οἱ τούτου πουλὺ μελιχρότεροι. ρηιανυς ὧραί σοι Χάριτές τε
κατὰ γλυκὺ χεῦαν ἔλαιον, ὦ πυγά· κνώσσειν δ’ οὐδὲ γέροντας
ἐᾷς. λέξον μοι. τίνος ἐσσὶ μάκαιρα τύ, καὶ τίνα παίδων
κοσμεῖς; ἁ πυγὰ δ’ εἶπε· Μενεκράτεος. ανονψμι επιγραμματιξι
ἐσβέσθη Νίκανδρος, ἀπέπτατο πᾶν ἀπὸ χροιῆς ἄνθος, καὶ
χαρίτων λοιπὸν ἔτ’ οὐδ’ ὄνομα, ὃν πρὶν ἐν ἀθανάτοις
ἐνομίζομεν. ἀλλὰ φρονεῖτε μηδὲν ὑπὲρ θνητούς, ὦ νέοι·
εἰσὶ τρίχες. ανονψμι επιγραμματιξι μὴ κδύσῃς, ἄνθρωπε, τὸ
χλαινίον, ἀλλὰ θεώρει οὕτως ἀκρολίθου κἀμὲ τρόπον ξοάνου.
γυμνὴν Ἀντιφίλου ζητῶν χάριν, ὡς ἐπ’ ἀκάνθαις εὑρήσεις
ῥοδέαν φυομένην κάλυκα, μελεαγερ οὐκέτι μοι Θήρων γράφεται
καλός, οὐδ’ ὁ πυραυγὴς πρίν ποτε, νῦν δ’ ἤδη δαλός,
Ἀπολλόδοτος. στέργω θῆλυν ἔρωτα· δασυτρώγλων δὲ πίεσμα
λασταύρων μελέτω ποιμέσιν αἰγοβάταις. διοσξοριδες βλέψον ἐς
Ἑρμογένην πλήρει χερί, καὶ τάχα πρήξεις παιδοκόραξ ὧν σοι
θυμὸς ὀνειροπολεῖ, καὶ στυγνὴν ὀφρύων λύσεις τάσιν· ἢν δ’
ἁλιεύῃ ὀρφανὸν ἀγκίστρου κύματι δοὺς κάλαμον, ἕλξεις ἐκ
λιμένος πολλὴν δρόσον οὐδὲ γὰρ αἰδὼς οὐδ’ ἔλεος δαπάνῳ
κόλλοπι συντρέφεται, ξαλλιμαξηυς ἐχθαίρω τὸ ποίημα τὸ
κυκλικόν, οὐδὲ κελεύθῳ χαίρω τίς πολλοὺς ὧδε καὶ ὧδε
φέρει· μισῶ καὶ περίφοιτον ἐρώμενον, οὐδ’ ἀπὸ κρήνης πίνω·
σικχαίνω πάντα τὰ δημόσια. Λυσανίη, σὺ δὲ ναίχι καλὸς καλός·
ἀλλὰ πρὶν εἰπεῖν τοῦτο σαφῶς, ἠχὼ φησί τις ἄλλος ἔχει.
γλαυξυς ἦν ὅτε παῖδας ἔπειθε πάλαι ποτὲ δῶρα φιλεῦντας
ὄρτυξ, καὶ ῥαπτὴ σφαῖρα, καὶ ἀστράγαλοι· νῦν δὲ λοπὰς καὶ
κέρμα· τὰ παίγνια δ’ οὐδὲν ἐκεῖνα ἰσχύει. ζητεῖτ’ ἄλλο τι,
παιδοφίλαι. ποσιδιππυς ναὶ ναὶ βάλλετ’, Ἔρωτες· ἐγὼ σκοπὸς
εἷς ἅμα πολλοῖς κεῖμαι. μὴ φείσησθ’, ἄφρονες· ἢν γὰρ
ἐμὲ νικήσητ’, ὀνομαστοὶ ἐν ἀθανάτοισιν ἔσεσθε τοξόται, ὡς
μεγάλης δεσπόται ἰοδόκης. ασξλεπιαδες οὐκ εἴμ’ οὐδ’ ἐτέων
δύο κεἴκοσι, καὶ κοπιῶ ζῶν. Ὥρωτες, τί κακὸν τοῦτο; τί με
φλέγετε; ἢν γὰρ ἐγώ τι πάθω, τί ποιήσετε; δῆλον, Ἔρωτες,
ὡς τὸ πάρος παίξεσθ’ ἄφρονες ἀστραγάλοις. μελεαγερ ματρὸς
ἔτ’ ἐν κόλποισιν ὁ νήπιος ὀρθρινὰ παίζων ἀστραγάλοις
τοὐμὸν πνεῦμ’ ἐκύβευσεν Ἔρως. μελεαγερ κεῖμαι· λὰξ ἐπίβαινε
κατ’ αὐχένος, ἄγριε δαῖμον. οἶδά σε, ναὶ μὰ θεούς, καὶ ^
βαρὺν ὄντα φέρειν οἶδα καὶ ἔμπυρα τόξα. βαλὼν δ’ ἐπ’
ἐμὴν φρένα πυρσούς, οὐ φλέξεις· ἤδη πᾶσα γάρ ἐστι τέφρη.
μελεαγερ Ζωροπότει, δύσερως, καὶ σοῦ φλόγα τὰν φιλόπαιδα
κοιμάσει λάθας δωροδότας Βρόμιος· ζωροπότει, καὶ πλῆρες
ἀφυσσάμενος σκύφος οἴνας, ἔκκρουσον στυγερὰν ἐκ κραδίας
ὀδύναν. ασξλεπιαδες πῖν’, Ἀσκληπιάδη· τί τὰ δάκρυα ταῦτα; τί
πάσχεις οὐ σὲ μόνον χαλεπὴ Κύπρις ἐληίσατο, οὐδ’ ἐπὶ σοὶ
μούνῳ κατεθήξατο τόξα καὶ ἰοὺς πικρὸς Ἔρως. τί ζῶν ἐν
σποδιῇ τίθεσαι; πίνωμεν Βάκχου ζωρὸν πόμα· δάκτυλος ἀώς· ἦ
πάλι κοιμιστὰν λύχνον ἰδεῖν μένομεν; πίνωμεν, δύσερως· ^ μετά
τοι χρόνον οὐκέτι πουλύν, σχέτλιε, τὴν μακρὰν νύκτ’
ἀναπαυσόμεθα. ξαλλιμαξηυς ἔγχει, καὶ πάλιν εἰπέ, Διοκλέος·
οὐδ’ Ἀχελῷος κείνου τῶν ἱερῶν αἰσθάνεται κυάθων. καλὸς ὁ
παῖς, Ἀχελῷε, λίην καλός· εἰ δέ τις οὐχὶ φησὶν—ἐπισταίμην
μοῦνος ἐγὼ τὰ καλά. μελεαγερ οὔριος ἐμπνεύσας ναύταις
Νότος, ὦ δυσέρωτες, ἥμισύ μευ ψυχᾶς ἅρπασεν Ἀνδράγαθον.
τρὶς μάκαρες νᾶες, τρὶς δ’ ὄλβια κύματα πόντου, τετράκι δ’
εὐδαίμων παιδοφορῶν ἄνεμος, εἴθ’ εἴην δελφίς, ἵν’ ἐμοῖς
βαστακτὸς ἐπ’ ὤμοις πορθμευθεὶς ἐσίδῃ τὰν γλυκόπαιδα
Ῥόδον. μελεαγερ Εὔφορτοι νᾶες πελαγίτιδες, αἳ πόρον Ἕλλης
πλεῖτε, καλὸν κόλποις δεξάμεναι Βορέην, ἤν που ἐπ’ ἠιόνων
Κῴαν κατὰ νᾶσον ἴδητε Φανίον εἰς χαροπὸν δερκομεναν πέλαγος,
τοῦτ’ ἔπος ἀγγείλαιτε, καλαὶ νέες, ὥς με κομίζει ἵμερος
οὐ ναύταν, ποσσὶ δὲ πεζοπόρον. εἰ γὰρ τοῦτ’ εἴποιτ’,
εὐάγγελοι,1 αὐτίκα καὶ Ζεὺς οὔριος ὑμετέρας πνεύσεται εἰς
ὀθόνας. μελεαγερ ἀρνεῖται τὸν Ἔρωτα τεκεῖν ἡ Κύπρις,
ἰδοῦσα ἄλλον ἐν ἠιθέοις Ἵμερον Ἀντίοχον, ἀλλά, νέοι,
στέργοιτε νέον Πόθον ἦ γὰρ ὁ κοῦρος εὕρηται κρείσσων
οὗτος Ἔρωτος Ἔρως. ανονψμι επιγραμματιξι Λητοΐδη, σὺ μὲν
ἔσχες ἁλίρρυτον αὐχένα Δήλου, κοῦρε Διὸς μεγάλου, θέσφατα
πᾶσι λέγων· Κεκροπίαν δ’ Ἐχέδημος, ὁ δεύτερος Ἀτθίδι Φοῖβος,
ᾧ καλὸν ἁβροκόμης ἄνθος ἔλαμψεν Ἔρως. ἡ δ’ ἀνὰ κῦμ’
ἄρξασα καὶ ἐν χθονὶ πατρὶς Ἀθήνη νῦν κάλλει δούλην Ἑλλάδ’
ὑπηγάγετο. μελεαγερ εἰκόνα μὲν Παρίην ζωογλύφος ἄνυσ’
Ἔρωτος Πραξιτέλης, Κύπριδος παῖδα τυπωσάμενος, νῦν δ’ ὁ θεῶν
κάλλιστος Ἔρως ἔμψυχον ἄγαλμα, αὑτὸν ἀπεικονίσας, ἔπλασε
Πραξιτέλην· ὄφρ’ ὁ μὲν ἐν θνατοῖς, ὁ δ’ ἐν αἰθέρι φίλτρα
βραβεύῃ, γῆς θ’ ἅμα καὶ μακάρων σκηἸττροφορώσι Πόθοι,
ὀλβίστη Μερόπων ἱερὰ πόλις, ἃ θεόπαιδα καινὸν Ἔρωτα νέων
θρέψεν ὑφαγεμόνα. μελεαγερ Πραξιτέλης ὁ πάλαι ζωογλύφος ἁβρὸν
ἄγαλμα ἄψυχον, μορφᾶς κωφὸν ἔτευξε τύπον, πέτρον
ἐνειδοφορῶν· ὁ δὲ νῦν, ἔμψυχα μαγεύων, τὸν τριπανοῦργον
Ἔρωτ’ ἔπλασεν ἐν κραδίᾳ. ἦ τάχα τοὔνομ’ ἔχει ταὐτὸν
μόνον, ἔργα δὲ κρέσδω, οὐ λίθον, ἀλλὰ φρενῶν πνεῦμα
μεταρρυθμίσας. ἵλαος πλάσσοι τὸν ἐμὸν τρόπον, ὄφρα τυπώσας
ἐντὸς ἐμὴν ψυχὴν ναὸν Ἔρωτος ἔχῃ. ρηιανυς ἡ Τροιζὴν
ἀγαθὴ κουροτρόφος· οὐκ ἂν ἁμάρτοις αἰνήσας παίδων οὐδὲ
τὸν ὑστάτιον. τόσσον δ’ Ἐμπεδοκλῆς φανερώτερος, ὅσσον ἐν
ἄλλοις ἄνθεσιν εἰαρινοῖς καλὸν ἔλαμψε ῥόδον. μελεαγερ
Ἁβρούς, ναὶ τὸν Ἔρωτα, τρέφει Τύρος· ἀλλὰ Μυΐσκος
ἔσβεσεν ἐκλάμψας ἀστέρας ἠέλιος. μελεαγερ ἢν ἐνίδω
Θήρωνα, τὰ πάνθ’ ὁρῶ· ἢν δὲ τὰ πάντα βλέψω, τόνδε δὲ μή,
τἄμπαλιν οὐδὲν ὁρῶ. ανονψμι επιγραμματιξι ἄθρει· μὴ διὰ
παντὸς ὅλαν κατάτηκ’, Ἀρίβαζε, τὰν Κνίδον ἁ πέτρα
θρυπτομένα, φέρεται. ανονψμι επιγραμματιξι ματέρες αἱ Περσῶν,
καλὰ μὲν καλὰ τέκνα τέκεσθε ἀλλ’ Ἀρίβαζος ἐμοὶ κάλλιον ἢ
τὸ καλόν. μελεαγερ σιγῶν Ἡράκλειτος ἐν ὄμμασι τοῦτ’ ἔπος
αὐδᾷ· καὶ Ζηνὸς φλέξω πῦρ τὸ κεραυνοβόλον. ναὶ μὴν καὶ
Διόδωρος ἐνὶ στέρνοις τόδε φωνεῖ· καὶ πέτρον τήκω χρωτὶ
χλιαινόμενον. δύστανος, παίδων ὃς ἐδέξατο τοῦ μὲν ἀπ’
ὄσσων λαμπάδα, τοῦ δὲ πόθοις τυφόμενον γλυκὺ πῦρ. αλξαευς
Ζεύς Πίσης μεδέων, Πειθήνορα, δεύτερον υἷα Κύπριδος,
αἰπεινῷ στέψον ὑπὸ Κρονίῳ· μηδέ μοι οἰνοχόον κυλίκων
σέθεν αἰετὸς ἀρθεὶς μάρψαις ἀντὶ καλοῦ, κοίρανε,
Δαρδανίδου. εἰ δέ τι Μουσάων τοι ἐγὼ φίλον ὤπασα δῶρον,
νεύσαις μοι θείου παιδὸς ὁμοφροσύνην. μελεαγερ εἰ Ζεὺς κεῖνος
ἔτ’ ἐστίν, ὁ καὶ Γανυμήδεος ἀκμὴν ἁρπάξας, ἵν’ ἔχῃ
νέκταρος οἰνοχόον, κἠμοὶ τὸν καλόν ἐστιν ἐνὶ σπλάγχνοισι
Μυΐσκον κρύπτειν, μή με λάθῃ παιδὶ βαλὼν πτέρυγας. ανονψμι
επιγραμματιξι Κρίνατ’, Ἔρωτες, ὁ παῖς τίνος ἄξιος. εἰ μὲν
ἀληθῶς ἀθανάτων, ἐχέτω· Ζανὶ γὰρ οὐ μάχομαι. εἰ δέ τι καὶ
θνατοῖς ὑπολείπεται, εἴπατ’, Ἔρωτες, Δωρόθεος τίνος ἦν,
καὶ τίνι νῦν δέδοται. ἐν φανερῷ φωνεῦσιν· ἐμὴ χάρις. —
ἀλλ’ ἀποχώρει. μὴ % μετι πρὸς τὸ καλὸν καὶ σὺ μάταια φέρῃ.
ανονψμι επιγραμματιξι τὸν καλὸν οὐχ ὁρόω Διονύσιον. ἆρά γ’
ἀναρθείς, Ζεῦ πάτερ, ἀθανάτοις δεύτερος οἰνοχοεῖ; αἰετέ,
τὸν χαρίεντα, ποτὶ πτερὰ πυκνὰ τινάξας, πῶς ἔφερες; μή που
κνίσματ’ ὄνυξιν ἔχει; μελεαγερ οὐκ ἐθέλω Χαρίδαμον ὁ γὰρ
καλὸς εἰς Δία λεύσσει, ὡς ἤδη νέκταρ τῷ θεῷ οἰνοχοῶν
οὐκ ἐθέλω· τί δέ μοι τὸν ἐπουρανίων βασιλῆα ἄνταθλον νίκης
τῆς ἐν ἔρωτι λαβεῖν; ἀρκοῦμαι δ’, ἢν μοῦνον ὁ παῖς ἀνιὼν
ἐς Ὄλυμπον, ἐκ γῆς νίπτρα ποδῶν δάκρυα τἀμὰ λάβῃ,
μναμόσυνον στοργῆς· γλυκὺ δ’ ὄμμασι νεῦμα δίυγρον δοίη, καί
τι φίλημ’ ἁρπάσαι ἀκροθιγές. τἆλλα δὲ πάντ’ ἐχέτω Ζεύς,
ὡς θέμις· εἰ δ’ ἐθελήσοι, ἦ τάχα που κἠγὼ γεύσομαι
ἀμβροσίας, ανονψμι επιγραμματιξι Ζεῦ, προτέρω τέρπου Γανυμήδεϊ·
τὸν δ’ ἐμόν, ὦναξ, Δέξανδρον δέρκευ τηλόθεν οὐ φθονέω. εἰ
δὲ βίῃ τὸν καλὸν ἀποίσεαι, οὐκέτ’ ἀνεκτῶς δεσπόζεις·
ἀπίτω καὶ τὸ βιοῦν ἐπὶ σοῦ, μελεαγερ Στήσομ’ ἐγὼ καὶ
Ζηνὸς ἐναντίον, εἴ σε, Μυΐσκε, ἁρπάζειν ἐθέλοι νέκταρος
οἰνοχόον. καίτοι πολλάκις αὐτὸς ἐμοὶ τάδ’ ἔλεξε· τί
ταρβεῖς; οὔ σε βαλῶ ζήλοις· οἶδα παθὼν ἐλεεῖν. χὠ μὲν δὴ
τάδε φησὶν ἐγὼ δ’, ἢν μυῖα παραπτῇ, ταρβῶ μὴ ψεύστης Ζεὺς
ἐπ’ ἐμοὶ γέγονεν. ξαλλιμαξηυς Θεσσαλικὲ Κλεόνικε τάλαν, τάλαν
οὐ μὰ τὸν ὀξὺν ἥλιον, οὐκ ἔγνων σχέτλιε, ποῦ γέγονας;
ὀστέα σοι καὶ μοῦνον ἔτι τρίχες. ἦ ῥά σε δαίμων οὑμὸς
ἔχει, χαλεπῇ δ’ ἤντεο θευμορίῃ; ἔγνων Εὐξίθεός σε
συνήρπασε· καὶ σὺ γὰρ ἐλθὼν τὸν καλόν, ὦ μόχθηρ’, ἔβλεπες
ἀμφοτέροις. μελεαγερ ἤδη μὲν γλυκὺς ὄρθρος· ὁ δ’ ἐν
προθύροισιν ἄυπνος Δᾶμις ἀποψύχει πνεῦμα τὸ λειφθὲν ἔτι,
σχέτλιος, Ἡράκλειτον ἰδών ἔστη γὰρ ὑπ’ αὐγὰς ὀφθαλμῶν,
βληθεὶς κηρὸς ἐς ἀνθρακιήν. ἀλλά μοι ἔγρεο, Δᾶμι δυσάμμορε·
καὐτὸς Ἔρωτος ἕλκος ἔχων ἐπὶ σοῖς δάκρυσι δακρυχέω.
ξαλλιμαξηυς ἥμισύ μευ ψυχῆς ἔτι τὸ πνέον, ἥμισυ δ’ οὐκ
οἶδ’ εἴτ’ Ἔρος εἴτ’ Ἀίδης ἥρπασε· πλὴν ἀφανές. ἦ ῥὰ
τιν’ ἐς παίδων πάλιν ᾤχετο; καὶ μὲν ἀπεῖπον πολλάκι· τὴν
δρῆστιν μὴ ὑποδέχεσθε, νέοι. † ουκισυ δίφησον ἐκεῖσε γὰρ ἡ
λιθόλευστος κείνη καὶ δύσερως οἶδ’ ὅτι που στρέφεται.
μελεαγερ ἤν τι πάθω, Κλεόβουλε, (τὸ γὰρ πλέον ἐν πυρὶ παίδων
βαλλόμενος κεῖμαι λείψανον ἐν σποδιῇ·) λίσσομαι, ἀκρήτῳ
μέθυσον, πρὶν ὑπὸ χθόνα θέσθαι, κάλπιν, ἐπιγράψας δῶρον
Ἔρως Ἀίδῃ. ασξλεπιαδες εἰ πτερά σοι προσέκειτο, καὶ ἐν χερὶ
τόξα καὶ ἰοί, οὐκ ἂν Ἔρως ἐγράφη Κύπριδος, ἀλλὰ σύ,
παῖς. μελεαγερ εἰ μὴ τόξον Ἔρως, μηδὲ πτερά, μηδὲ φαρέτραν,
μηδὲ πυριβλήτους εἶχε πόθων ἀκίδας, οὐκ, αὐτὸν τὸν πτανὸν
ἐπόμνυμαι, οὔποτ’ ἂν ἔγνως ἐκ μορφᾶς τίς ἔφυ Ζωίλος ἢ
τίς Ἔρως. ποσιδιππυς εἰ καθύπερθε λάβοις χρύσεα πτερά, καί
σευ ἀπ’ ὤμων τείνοιτ’ ἀργυρέων ἰοδόκος φαρέτρη, καὶ σταίης
παρ’ Ἔρωτα, φίλ’, Ἄγλαον, οὐ μὰ τὸν Ἑρμῆν, οὐδ’ αὐτὴ
Κύπρις γνώσεται ὃν τέτοκεν. μελεαγερ εἰ χλαμύδ’ εἶχεν Ἔρως,
καὶ μὴ πτερά, μηδ’ ἐπὶ νώτων τόξα τε καὶ φαρέτραν, ἀλλ’
ἐφόρει πέτασον, ναί, τὸν γαῦρον ἔφηβον ἐπόμνυμαι, Ἀντίοχος
μὲν ἦν ἂν Ἔρως, ὁ δ’ Ἔρως τἄμπαλιν Ἀντίοχος. ανονψμι
επιγραμματιξι Ἀντίπατρὸς μ’ ἐφίλησ’ ἤδη λήγοντος ἔρωτος,
καὶ πάλιν ἐκ ψυχρῆς πῦρ ἀνέκαυσε τέφρης· δὶς δὲ μιῆς ἄκων
ἔτυχον φλογός. ὦ δυσέρωτες, φεύγετε, μὴ πρήσω τοὺς πέλας
ἁψάμενος. μελεαγερ ψυχὴ δυσδάκρυτε, τί σοι τὸ πεπανθὲν Ἔρωτος
τραῦμα διὰ σπλάγχνων αὖθις ἀναφλέγεται; μή, μή, πρὸς σὲ
Διός, μή, πρὸς Διός, ὦ φιλάβουλε, κινήσῃς τέφρῃ πῦρ
ὑπολαμπόμενον. αὐτίκα γάρ, λήθαργε κακῶν, πάλιν εἴ σε
φυγοῦσαν λήψετ’ Ἔρως, εὑρὼν δραπέτιν αἰκίσεται. μελεαγερ
Ψυχαπάται δυσέρωτες, ὅσοι φλόγα τὰν φιλόπαιδα οἴδατε, τοῦ
πικροῦ γευσάμενοι μέλιτος, ψυχρὸν ὕδωρ † νίψαι, ψυχρόν,
τάχος, ἄρτι τακείσης ἐκ χιόνος τῇ μῇ χεῖτε περὶ κραδίῃ·
ἦ γὰρ ἰδεῖν ἔτλην Διονύσιον. ἀλλ’, ὁμόδουλοι, πρὶν ψαῦσαι
σπλάγχνων, πῦρ ἀπ’ ἐμεῦ σβέσατε. μελεαγερ ἔσπευδον τὸν
Ἔρωτα φυγεῖν ὁ δὲ βαιὸν ἀνάψας φανίον ἐκ τέφρης, εὗρέ με
κρυπτόμενον· κυκλώσας δ’ οὐ τόξα, χερὸς δ’ ἀκρώνυχα δισσόν,
κνίσμα πυρὸς θραύσας, εἰς μὲ λαθὼν ἔβαλεν ἐκ δὲ φλόγες
πάντῃ μοι ἐπέδραμον. ὦ βραχὺ φέγγος λάμψαν ἐμοὶ μέγα πῦρ,
Φανίον, ἐν κραδίᾳ. μελεαγερ οὒ μ’ ἔτρωσεν Ἔρως τόξοις,. οὐ
λαμπάδ’ ἀνάψας, ὡς πάρος, αἰθομέναν θῆκεν ὑπὸ κραδίᾳ·
σύγκωμον δὲ Πόθοισι φέρων Κύπριδος μυροφεγγὲς φανίον, ἄκρον
ἐμοῖς ὄμμασι πῦρ ἔβαλεν ἐκ δέ με φέγγος ἔτηξε. τὸ δὲ
βραχὺ φανίον ὤφθη πῦρ ψυχῆς τῇ μῇ καιόμενον κραδίᾳ.
μελεαγερ ὤνθρωποι, βωθεῖτε· τὸν ἐκ πελάγευς ἐπὶ γαῖαν ἄρτι
με πρωτόπλουν ἴχνος ἐρειδόμενον ἕλκει τῇδ’ ὁ βίαιος Ἔρως·
φλόγα δ’ οἷα προφαίνων παιδὸς † ἀπεστρέπτει κάλλος ἐραστὸν
ἰδεῖν. βαίνω δ’ ἴχνος ἐπ’ ἴχνος, ἐν ἀέρι δ’ ἡδὺ τυπωθὲν
εἶδος ἀφαρπάζων χείλεσιν ἡδὺ φιλῶ. ἆρά γε τὴν πικρὰν
προφυγὼν ἅλα, πουλύ τι κείνης πικρότερον χέρσῳ κῦμα περῶ
Κύπριδος ; μελεαγερ Οἰνοπόται δέξασθε τὸν ἐκ πελάγευς, ἅμα
πόντον καὶ κλῶπας προφυγόντ’, ἐν χθονὶ δ’ ὀλλύμενον. ἄρτι
γὰρ ἐκ νηός με μόνον πόδα θέντ’ ἐπὶ γαῖαν ἀγρεύσας ἕλκει
τῇδ’ ὁ βίαιος Ἔρως, ἐνθάδ’ ὅπου τὸν παῖδα διαστείχοντ’
ἐνόησα· αὐτομάτοις δ’ ἄκων ποσσὶ ταχὺς φέρομαι. κωμάζω δ’
οὐκ οἶνον ὑπὸ φρένα, πῦρ δὲ γεμισθείς. ἀλλὰ φίλοι,
ξεῖνοι, βαιὸν ἐπαρκέσατε, ἀρκέσατ’ , ὦ ξεῖνοι, κἀμὲ Ξενίου
πρὸς Ἔρωτος δέξασθ’ ὀλλύμενον τὸν φιλίας ἱκέτην. μελεαγερ ἁ
Κύπρις θήλεια γυναικομανῆ] φλόγα βάλλει· ἄρσενα δ’ αὐτὸς
Ἔρως ἵμερον ἁνιοχεῖ. ποῖ ῥέψω; ποτὶ παῖδ’ ἢ ματέρα;
φαμὶ δὲ καὐτὰν Κύπριν ἐρεῖν· νικᾷ τὸ θρασὺ παιδάριον
ανονψμι επιγραμματιξι τλῆμον Ἔρως, οὐ θῆλυν ἐμοὶ πόθον, ἀλλὰ
τιν’ αἰεὶ δινεύεις στεροπὴν καύματος ἀρσενικοῦ. ἄλλοτε γὰρ
Δήμωνι πυρούμενος, ἄλλοτε λεύσσων Ἰσμηνόν, δολιχοὺς αἰὲν
ἔχω καμάτους. οὐ μούνοις δ’ ἐπὶ τοῖσι δεδόρκαμεν ἀλλ’
ἐπιπάντων ἄρκυσι πουλυμανῆ κανθὸν ἐφελκόμεθα. ανονψμι
επιγραμματιξι δισσοί με τρύχουσι καταιγίζοντες ἔρωτες, Εὔμαχε,
καὶ δισσαῖς ἐνδέδεμαι μανίαις· ᾗ μὲν ἐπ’ Ἀσάνδρου κλίνω
δέμας, ᾗ δὲ πάλιν μοι ὀφθαλμὸς νεύει Τηλέφου ὀξύτερος.
τμήξατ’, ἐμοὶ τοῦθ’ ἡδύ, καὶ εἰς πλάστιγγα δικαίην
νειμάμενοι, κλήρῳ τἀμὰ φέρεσθε μέλη. ανονψμι επιγραμματιξι
Κύπρι, τί μοι τρισσοὺς ἐφ’ ἕνα σκοπὸν ἤλασας ἰούς, ἐν δὲ
μιῇ ψυχῇ τρισσὰ πέπηγε βέλη; καὶ τῇ μὲν φλέγομαι, τῇ δ’
ἕλκομαι· ᾗ δ’ ἀπονεύσω, διστάζω, λάβρῳ δ’ ἐν πυρὶ πᾶς
φλέγομαι. ανονψμι επιγραμματιξι οὐκέτ’ ἐρῶ. πεπάλαικα πόθοις
τρισὶν εἷς μὲν ἑταίρης, εἷς δέ με παρθενικῆς, εἷς δὲ μ’
ἔκαυσε νέου· καὶ κατὰ πᾶν ἤλγηκα. γεγύμνασμαι μέν, ἑταίρης
πείθων τὰς ἐχθρὰς οὐδὲν ἔχοντι θύρας· ἔστρωμαι δὲ κόρης
ἐπὶ παστάδος αἰὲν ἄυπνος, ἓν τὸ ποθεινότατον παιδὶ φίλημα
διδούς. οἴμοι· πῶς εἴπω πῦρ τὸ τρίτον; ἐκ γὰρ ἐκείνου
βλέμματα καὶ κενεὰς ἐλπίδας οἶδα μόνον. πολψστρατυς Δισσὸς
Ἔρως αἴθει ψυχὴν μίαν. ὦ τὰ περισσὰ ὀφθαλμοὶ πάντῃ
πάντα κατοσσόμενοι, εἴδετε τὸν χρυσέαισι περίσκεπτον
χαρίτεσσιν Ἀντίοχον, λιπαρῶν ἄνθεμον ἠιθέων. ἀρκείτω· τί
τὸν ἡδὺν ἐπηυγάσσασθε καὶ ἁβρὸν Στασικράτη, Παφίης ἔρνος
ἰοστεφάνου; καίεσθε, τρύχεσθε, καταφλέχθητέ ποτ’ ἤδη· οἱ δύο
γὰρ’ ψυχὴν οὐκ ἂν ἕλοιτε μίαν. μελεαγερ προδόται ψυχῆς,
παίδων κύνες, αἰὲν ἐν ἰξῷ Κύπριδος ὀφθαλμοὶ βλέμματα
χριόμενοι, ἡρπάσατ’ ἄλλον Ἔρωτ’ , ἄρνες λύκον, οἷα κορώνη
σκορπίον, ὡς τέφρη πῦρ ὑποθαλπόμενον. δρᾶθ’ ὅ τι καὶ
βούλεσθε. τί μοι νενοτισμένα χεῖτε δάκρυα, πρὸς δ’ Ἱκέτην
αὐτομολεῖτε τάχος; ὀπτᾶσθ’ ἐν κάλλει, τύφεσθ’ ὑποκαόμενοι
νῦν, ἄκρος ἐπεὶ ψυχῆς ἐστὶ μάγειρος Ἔρως. ρηιανυς οἱ
παῖδες λαβύρινθος ἀνέξοδος· ᾗ γὰρ ἂν ὄμμα ῥίψῃς, ὡς
ἰξῷ τοῦτο προσαμπέχεται, τῇ μὲν γὰρ Θεόδωρος ἄγει ποτὶ
πίονα σαρκὸς ἀκμὴν καὶ γυίων ἄνθος ἀκηράσιον τῇ δὲ
Φιλοκλῆος χρύσεον ῥέθος, ὃς τὸ καθ’ ὕψος οὐ μέγας,
οὐρανίη δ’ ἀμφιτέθηλε χάρις. ἢν δ’ ἐπὶ Λεπτίνεω στρέψῃς
δέμας, οὐκέτι γυῖα κινήσεις, ἀλύτῳ δ’ ὡς ἀδάμαντι μένεις
ἴχνια κολληθείς· τοῖον σέλας ὄμμασιν αἴθει κοῦρος καὶ
νεάτους ἐκ κορυφῆς ὄνυχας. χαίρετε καλοὶ παῖδες, ἐς ἀκμαίην
δὲ μόλοιτε ἥβην, καὶ λευκὴν ἀμφιέσαισθε κόμην. μελεαγερ
τερπνὸς μὲν Διόδωρος, ἐν ὄμμασι δ’ Ἡράκλειτος, ἡδυεπὴς δὲ
Δίων, ὀσφύι δ’ Οὐλιάδης. ἀλλὰ σὺ μὲν ψαύοις ἁπαλόχροος,
ᾧ δέ, Φιλόκλεις, ἔμβλεπε, τῷ δὲ λάλει, τὸν δὲ . . . τὸ
λειπόμενον ὡς γνῷς οἷος ἐμὸς νόος ἄφθονος· ἢν δὲ
Μυΐσκῳ λίχνος ἐπιβλέψῃς, μηκέτ’ ἴδοις τὸ καλόν. μελεαγερ
εἴ σε Πόθοι στέργουσι, Φιλόκλεες, ἥ τε μυρόπνους πειθώ, καὶ
κάλλευς ἀνθολόγοι Χάριτες, ἀγκὰς ἔχοις Διόδωρον, ὁ δὲ
γλυκὺς ἀντίος ᾄδοι Δωρόθεος, κείσθω δ’ εἰς γόνυ
Καλλικράτης, ἰαίνοι δὲ Δίων τόδ’ ἐύστοχον ἐν χερὶ τείνων
σὸν κέρας, Οὐλιάδης δ’ αὐτὸ περισκυθίσαι, δοίη δ’ ἡδὺ
φίλημα Φίλων, Θήρων δὲ λαλήσαι, θλίβοις δ’ Εὐδήμου τιτθὸν
ὑπὸ χλαμύδι. εἰ γάρ σοι τάδε τερπνὰ πόροι θεός, ὦ μάκαρ,
οἵαν ἀρτύσεις παίδων Ῥωμαϊκὴν λοπάδα. ανονψμι επιγραμματιξι
οὔτι μάταν θνατοῖσι φάτις τοιάδε βοᾶται, ὡς οὐ πάντα θεοὶ
πᾶσιν ἔδωκαν ἔχειν. εἶδος μὲν γὰρ ἄμωμον, ἐπ’ ὄμμασι δ’
ἁ περίσαμος αἰδώς, καὶ στέρνοις ἀμφιτέθαλε χάρις, οἷσι καὶ
ἠιθέους ἐπιδάμνασαι· ἀλλ’ ἐπὶ ποσσὶν οὐκέτι τὰν αὐτὰν
δῶκαν ἔχειν σε χάριν. πλὴν κρηπὶς κρύψει ποδὸς ἴχνιον,
ὠγαθὲ Πύρρε, κάλλεϊ δὲ σφετέρῳ τέρψει ἀγαλλόμενον.
αντιπατερ Εὐπάλαμος ξανθὸν μὲν ἐρεύθεται, ἶσον Ἔρωτι, μέσφα
ποτὶ Κρητῶν ποιμένα Μηριόνην· ἐκ δέ νυ Μηριόνεω Ποδαλείριος
οὐκέτ’ ἐς Ἠὼ νεῖται· ἴδ’ ὡς φθονερὰ παγγενέτειρα φύσις.
εἰ γάρ τῷ τὰ τ’ ἔνερθε τὰ θ’ ὑψόθεν ἶσα πέλοιτο, ἦν
ἂν Ἀχιλλῆος φέρτερος Αἰακίδεω. ποσιδιππυς τὸν Μουσῶν τέττιγα
Πόθος δήσας ἐπ’ ἀκάνθαις κοιμίζειν ἐθέλει, πῦρ ὑπὸ πλευρὰ
βαλών· ἡ δὲ πρὶν ἐν βίβλοις πεπονημένη ἄλλ’ ἀθερίζει ψυχή,
ἀνιηρῷ δαίμονι μεμφομένη. ανονψμι επιγραμματιξι Ἠγρεύθην ὑπ’
Ἔρωτος ὁ μηδ’ ὄναρ, οὐδ’ ἔμαθον πῦρ ἄρσεν ^ ποιμαίνειν
θερμὸν ὑπὸ κραδίας, ἠγρεύθην. ἀλλ’ οὔ με κακῶν πόθος, ἀλλ’
ἀκέραιον σύντροφον αἰσχύνῃ βλέμμα κατηνθράκισεν. τηκέσθω
Μουσέων ὁ πολὺς πόνος· ἐν πυρὶ γὰρ νοῦς βέβληται, γλυκερῆς
ἄχθος ἔχων ὀδύνης. ανονψμι επιγραμματιξι εἰς οἵων με πόθων
λιμένα ξένον, ὦ Κύπρι, θεῖσα οὐκ ἐλεεῖς, καὐτὴ πεῖραν
ἔχουσα πόνων; ἦ μ’ ἐθέλεις ἄτλητα παθεῖν καὶ τοῦτ’ ἔπος
εἰπεῖν, τὸν σοφὸν ἐν Μούσαις Κύπρις ἔτρωσε μόνη; μελεαγερ
τόν με Πόθοις ἄτρωτον ὑπὸ στέρνοισι Μυΐσκος ὄμμασι
τοξεύσας, τοῦτ’ ἐβόησεν ἔπος· τὸν θρασὺν εἷλον ἐγώ· τὸ δ’
ἐπ’ ὀφρύσι κεῖνο φρύαγμα σκηπτροφόρου σοφίας ἠνίδε ποσσὶ
πατῶ. τῷ δ’, ὅσον ἀμπνεύσας, τόδ’ ἔφην φίλε κοῦρε, τί
θαμβεῖς; καὐτὸν ἀπ’ Οὐλύμπου Ζῆνα καθεῖλεν Ἔρως. ξαλλιμαξηυς
Ὡγρευτής, Ἐπίκυδες, ἐν οὔρεσι πάντα λαγωὸν διφᾷ, καὶ
πάσης ἴχνια δορκαλίδος, στίβῃ καὶ νιφετῷ κεχρημένος. ἢν
δέ τις εἴπῃ, τῆ, τόδε βέβληται θηρίον, οὐκ ἔλαβεν. χοὐμὸς
ἔρως τοιόσδε· τὰ μὲν φεύγοντα διώκειν οἶδε, τὰ δ’ ἐν
μέσσῳ κείμενα παρπέταται. ανονψμι επιγραμματιξι οἶδα φιλεῖν
φιλέοντας· ἐπίσταμαι, ἢν μ’ ἀδικᾖ τις, μισεῖν ἀμφοτέρων
εἰμὶ γὰρ οὐκ ἀδαής. ανονψμι επιγραμματιξι οὑμὸς ἔρως παρ’
ἐμοὶ μενέτω μόνον ἢν δὲ πρὸς ἄλλους φοιτήσῃ, μισῶ κοινὸν
ἔρωτα, Κύπρι, ασξλεπιαδες μικρὸς Ἔρως ἐκ μητρὸς ἔτ’
εὐθήρατος ἀποπτάς, ἐξ οἴκων ὑψοῦ Δάμιδος οὐ πέτομαι· ἀλλ’
αὐτοῦ, φιλέων τε καὶ ἀζήλωτα φιληθείς, οὐ πολλοῖς, εὐκρὰς
δ’ εἷς ἑνὶ συμφέρομαι. μελεαγερ ἓν καλὸν οἶδα τὸ πᾶν, ἕν
μοι μόνον οἶδε τὸ λίχνον ὄμμα, Μυΐσκον ὁρᾶν τἆλλα δὲ
τυφλὸς ἐγώ. πάντα δ’ ἐκεῖνος ἐμοὶ φαντάζεται· ἆρ’
ἐσορῶσιν ὀφθαλμοὶ ψυχῇ πρὸς χάριν, οἱ κόλακες; ανονψμι
επιγραμματιξι τὸν καλόν, ὦ Χάριτες, Διονύσιον, εἰ μὲν ἕλοιτο
τἀμά, καὶ εἰς ὥρας αὖθις ἄγοιτε καλὸν εἰ δ’ ἕτερον
στέρξειε παρεὶς ἐμέ, μύρτον ἕωλον ἐρρίφθω ξηροῖς φυρόμενον
σκυβάλοις. διονψσιυς εἰ μὲν ἐμὲ στέρξεις, εἴης ἰσόμοιρος,
Ἄκρατε, Χίῳ, καὶ Χίου πουλὺ μελιχρότερος· εἰ δ’ ἕτερον
κρίναις ἐμέθεν πλέον, ἀμφὶ σὲ βαίη κώνωψ ὀξηρῷ τυφόμενος
κεράμῳ. μελεαγερ ὁ τρυφερὸς Διόδωρος ἐς ἠιθέους φλόγα βάλλων
ἤγρευται λαμυροῖς ὄμμασι Τιμαρίου, τὸ γλυκύπικρον Ἔρωτος
ἔχων βέλος. ἦ τόδε καινὸν θάμβος ὁρῶ· φλέγεται πῦρ πυρὶ
καιόμενον. μελεαγερ ἤστραψε γλυκὺ κάλλος· ἰδοὺ φλόγας ὄμμασι
βάλλει. ἆρα κεραυνομάχαν παῖδ’ ἀνέδειξεν Ἔρως; χαῖρε Πόθων
ἀκτῖνα φέρων θνατοῖσι, Μυΐσκε, καὶ λάμποις ἐπὶ γᾷ πυρσὸς
ἐμοὶ φίλιος. ανονψμι επιγραμματιξι πτανὸς Ἔρως, σὺ δὲ ποσσὶ
ταχύς· τὸ δὲ κάλλος ὁμοῖον ἀμφοτέρων. τόξοις, Εὔβιε,
λειπόμεθα. ανονψμι επιγραμματιξι εὐφαμεῖτε νέοι· τὸν Ἔρωτ’
ἄγει Ἀρκεσίλαος, πορφυρέῃ δήσας Κύπριδος ἁρπεδόνῃ. μελεαγερ
καὐτὸς Ἔρως ὁ πτανὸς ἐν αἰθέρι δέσμιος ἥλω, ἀγρευθεὶς
τοῖς σοῖς ὄμμασι, Τιμάριον. μελεαγερ ἠοῦς ἄγγελε, χαῖρε,
Φαεσφόρε, καὶ ταχὺς ἔλθοις ἕσπερος, ἣν ἀπάγεις, λάθριος
αὖθις ἄγων. ανονψμι επιγραμματιξι ἄκρητον μανίην ἔπιον·
μεθύων μέγα μύθοις ὥπλισμαι πολλὴν εἰς ὁδὸν ἀφροσύναν.
κωμάσομαι τί δέ μοι βροντέων μέλει, ἢ τί κεραυνῶν; ἢν
βάλλῃ;, τὸν ἔρωθ’ ὅπλον ἄτρωτον ἔχων. ανονψμι επιγραμματιξι
κωμάσομαι· μεθύω γὰρ ὅλος μέγα. παῖ, λάβε τοῦτον τὸν
στέφανον, τὸν ἐμοῖς δάκρυσι λουόμενον μακρὴν δ’ οὐχὶ μάτην
ὁδὸν ἵξομαι· ἔστι δ’ ἀωρὶ καὶ σκότος· ἀλλὰ μέγας φανὸς
ἐμοὶ Θεμίσων. μελεαγερ Βεβλήσθω κύβος· ἅπτε· πορεύσομαι.
ἠνίδε, τόλμα, οἰνοβαρές. τίν’ ἔχεις φροντίδα; Κωμάσομαι
κωμάσομαι; ποῖ, θυμέ, τρέπῃ; Τί δ’ ἔρωτι λογισμός; ἅπτε
τάχος. ποῦ δ’ ἡ πρόσθε λόγων μελέτη; ἐρρίφθω σοφίας ὁ πολὺς
πόνος· ἓν μόνον οἶδα τοῦθ’, ὅτι καὶ Ζηνὸς λῆμα καθεῖλεν
Ἔρως. ξαλλιμαξηυς εἰ μὲν ἑκών, Ἀρχῖν’, ἐπεκώμασα, μυρία
μέμφου· εἰ δ’ ἀέκων ἥκω, τὴν προπέτειαν ὄρα· ἄκρητος καὶ
ἔρως μ’ ἠνάγκασαν ὧν ὁ μὲν αὐτῶν εἷλκεν, ὁ δ’ οὐκ εἴα
σώφρονα θυμὸν ἔχειν, ἐλθὼν δ’ οὐκ ἐβόησα, τίς ἢ τίνος,
ἀλλ’ ἐφίλησα τὴν φλιὴν εἰ τοῦτ’ ἔστ’ ἀδίκημ’, ἀδικῶ.
μελεαγερ οἴσω, ναὶ μὰ σέ, Βάκχε, τὸ σὸν θράσος· ἁγέο,
κώμων ἄρχε· θεὸς θνατὰν ἁνιόχει κραδίαν ἐν πυρὶ γενναθεὶς
στέργεις φλόγα τὰν ἐν ἔρωτι, καί με πάλιν δήσας τὸν σὸν
ἄγεις ἱκέτην. ἦ προδότας κἄπιστος ἔφυς· τεὰ δ’ ὄργια
κρύπτειν αὐδῶν, ἐκφαίνειν τἀμὰ σὺ νῦν ἐθέλεις. ποσιδιππυς
Εὐοπλῶ, καὶ πρὸς σὲ μαχήσομαι, οὐδ’ ἀπεροῦμαι θνητὸς ἐών
σὺ δ’, Ἔρως, μηκέτι μοι πρόσαγε. ἤν με λάβῃς μεθύοντ’ ,
ἄπαγ’ ἔκδοτον ἄχρι δὲ νήφω, τὸν παραταξάμενον πρὸς σὲ
λογισμὸν ἔχω. ρηιανυς ἦ ῥὰ νύ τοι, Κλεόνικε, δῑ ἀτραπιτοῖο
κιόντι στεινῆς ἤντησαν ταὶ λιπαραὶ Χάριτες· καί σε ποτὶ
ῥοδέαισιν ἐπηχύναντο χέρεσσιν, κοῦρε; πεποίησαι δ’ ἡλίκος
ἐσσὶ χάρις. τηλόθι μοι μάλα χαῖρε· πυρὸς δ’ οὐκ ἀσφαλὲς
ἆσσον ἕρπειν αὐηρήν, ἆ φίλος, ἀνθέρικα. μελεαγερ ὦ
Χάριτες, τὸν καλὸν Ἀρισταγόρην ἐσιδοῦσαι ἀντίον, εἰς
τρυφερὰς ἠγκαλίσασθε χέρας· οὕνεκα καὶ μορφᾷ βάλλει φλόγα,
καὶ γλυκυμυθεῖ καίρια, καὶ σιγῶν ὄμμασι τερπνὰ λαλεῖ. τηλόθι
μοι πλάζοιτο. τί δὲ πλέον; ὡς γὰρ Ὀλύμπου Ζεὺς νέον οἶδεν
ὁ παῖς μακρὰ κεραυνοβολεῖν. ανονψμι επιγραμματιξι πυγμῇ
νικήσαντα τὸν Ἀντικλέους Μενέχαρμον λημνίσκοις μαλακοῖς
ἐστεφάνωσα δέκα, καὶ τρισσῶς ἐφίλησα πεφυρμένον αἵματι
πολλῷ· ἀλλ’ ἐμοὶ ἦν σμύρνης κεῖνο μελιχρότερον. ανονψμι
επιγραμματιξι λάθρῃ παπταίνοντα παρὰ φλιὴν Ἐχέδημον λάθριος
ἀκρήβην τὸν χαρίεντ’ ἔκυσα. δειμαίνω·^ καὶ γάρ μοι ἐνύπνιος
ἦλθε φαρέτρην αἰωρῶν καὶ δοὺς ᾤχετ’ ἀλεκτρυόνας, ἄλλοτε
μειδιόων, ὁτὲ δ’ οὐ φίλος. ἀλλὰ μελισσέων ἑσμοῦ καὶ κνίδης
καὶ πυρὸς ἡψάμεθα; μελεαγερ ἡδὺ τί μοι διὰ νυκτὸς ἐνύπνιον
ἁβρὰ γελῶντος ὀκτωκαιδεκέτους παιδὸς ἔτ’ ἐν χλαμύδι ἤγαγ’
Ἔρως ὑπὸ χλαῖναν ἐγὼ δ’ ἁπαλῷ περὶ χρωτὶ στέρνα βαλὼν
κενεὰς ἐλπίδας ἐδρεπόμαν. καὶ μ’ ἔτι νῦν θάλπει μνήμης
πόθος· ὄμμασι δ’ ὕπνον ἀγρευτὴν πτηνοῦ φάσματος αἰὲν ἔχω.
ὦ δύσερως ψυχή, παῦσαί ποτε καὶ δῑ ὀνείρων εἰδώλοις
κάλλευς κωφὰ χλιαινομένη. μελεαγερ ἦρκταί μευ κραδίας ψαύειν
πόνος· ἦ γὰρ ἀλύων ἀκρονυχεὶ ταύταν ἔκνισ’ ὁ θερμὸς
Ἔρως· εἶπε δὲ μειδήσας· ἕξεις πάλι τὸ γλυκὺ τραῦμα ὦ
δύσερως, λάβρῳ καιόμενος μέλιτι. ἐξ οὗ δὴ νέον ἔρνος ἐν
ἠϊθέοις Διόφαντον λεύσσων οὔτε φυγεῖν οὔτε μένειν δύναμαι.
μελεαγερ Εἰνόδιον στείχοντα μεσαμβρινὸν εἶδον Ἄλεξιν, ἄρτι
κόμαν καρπῶν κειρομένου θέρεος. διπλαῖ δ’ ἀκτῖνές με
κατέφλεγον· αἱ μὲν Ἔρωτος, παιδὸς ἀπ’ ὀφθαλμῶν, αἱ δὲ παρ’
ἠελίου. ἀλλ’ ἃς μὲν νὺξ αὖθις ἐκοίμισεν ἃς δ’ ἐν
ὀνείροις εἴδωλον μορφῆς μᾶλλον ἀνεφλόγισεν. λυσίπονος δ’
ἑτέροις ἐπ’ ἐμοὶ πόνον ὕπνος ἔτευξεν ἔμπνουν πῦρ ψυχῇ
κάλλος ἀπεικονίσας. μελεαγερ Αἰπολικαὶ σύριγγες, ἐν οὔρεσι
μηκέτι Δάφνιν φωνεῖτ’, αἰγιβάτῃ Πανὶ χαριζόμεναι· μηδὲ σὺ
τὸν στεφθέντα, λύρη, Φοίβοιο προφῆτι, δάφνῃ παρθενίῃ μέλφ’
Ὑάκινθον ἔτι. ἦν γὰρ ὅτ’ ἦν Δάφνις μὲν Ὀρειάσι,^ σοὶ
δ’ Ὑάκινθος τερπνός· νῦν δὲ Πόθων σκῆπτρα Δίων ἐχέτω. αρατυς
Ἀργεῖος Φιλοκλῆς Ἄργει καλός· αἵ δὲ Κορίνθου στῆλαι, καὶ
Μεγαρέων ταὐτὸ ^ βοῶσι τάφοι· γέγραπται καὶ μέχρι λοετρῶν
Ἀμφιαράου, ὡς καλός. ἀλλ’ ὀλίγον ^ γράμμασι λειπόμεθα· τῷδ’
οὐ γὰρ πέτραι ἐπιμάρτυρες, ἀλλὰ Ῥιηνὸς ^ αὐτὸς ἰδών
ἑτέρου δ’ ἐστὶ περισσότερος. ανονψμι επιγραμματιξι εἶπα, καὶ
αὖ πάλιν εἶπα· καλός, καλός· ἀλλ’ ἔτι φήσω, ὡς καλός, ὡς
χαρίεις ὄμμασι Δωσίθεος. οὐ δρυός, οὐδ’ ἐλάτης ἐχαράξαμεν,
οὐδ’ ἐπὶ τοίχου τοῦτ’ ἔπος· ἀλλ’ ἐν ἐμῇ καῦσεν ^ Ἔρως
κραδίᾳ. εἰ δέ τις οὐ φήσει, μὴ πείθεο. ναὶ μὰ σέ, δαῖμον,
ψεύδετ’ ἐγὼ δ’ ὁ λέγων τἀτρεκὲς οἶδα μόνος. ποσιδιππυς ἃ
Κύπρον, ἅ τε Κύθηρα, καὶ ἃ Μίλητον ἐποιχνεῖς, καὶ καλὸν
Συρίης ἱπποκρότου δάπεδον, ἔλθοις ἵλαος Καλλιστίῳ, ἣ τὸν
ἐραστὴν οὐδέ ποτ’ οἰκείων ὦσεν ἀπὸ προθύρων. μελεαγερ οὔ
σοι ταῦτ’ ἐβόων, ψυχή; ναὶ Κύπριν, ἁλώσει, ὦ δύσερως,
ἰξῷ πυκνὰ προσιπταμένη· οὐκ ἐβόων; εἷλέν σε πάγη. τί
μάτην ἐνὶ δεσμοῖς σπαίρεις; αὐτὸς Ἔρως τὰ πτερά σου
δέδεκεν, καὶ σ’ ἐπὶ πῦρ ἔστησε, μύροις δ’ ἔρρανε λιπόπνουν,
δῶκε δὲ διψώσῃ δάκρυα θερμὰ πιεῖν μελεαγερ ἆ ψυχὴ
βαρύμοχθε, σὺ δ’ ἄρτι μὲν ἐκ πυρὸς αἴθῃ, ἄρτι δ’
ἀναψύχεις, πνεῦμ’ ἀναλεξαμένη. τί κλαίεις; τὸν ἄτεγκτον
ὅτ’ ἐν κόλποισιν Ἔρωτα ἔτρεφες, οὐκ ᾔδεις ὡς ἐπὶ σοὶ
τρέφετο; οὐκ ᾔδεις; νῦν γνῶθι καλῶν ἄλλαγμα τροφείων, πῦρ
ἅμα καὶ ψυχρὰν δεξαμένη χιόνα. αὐτὴ ταῦθ’ εἵλου· φέρε τὸν
πόνον. ἄξια πάσχεις ὧν ἔδρας, ὀπτῷ καιομένη μέλιτι.
μελεαγερ διψῶν ὡς ἐφίλησα θέρευς ἁπαλόχροα παῖδα, εἶπα τότ’
αὐχμηρὰν δίψαν ἀποπροφυγών Ζεῦ πάτερ, ἆρα φίλημα τὸ
νεκτάρεον Γανυμήδευς πίνεις, καὶ τόδε σοι χείλεσιν οἰνοχοεῖ;
καὶ γὰρ ἐγὼ τὸν καλὸν ἐν ἠιθέοισι φιλήσας Ἀντίοχον, ψυχῆς
ἡδὺ πέπωκα μέλι. ξαλλιμαξηυς ἕλκος ἔχων ὁ ξεῖνος ἐλάνθανεν
ὡς ἀνιηρὸν πνεῦμα διὰ στηθέων, εἶδες, ἀνηγάγετο, τὸ τρίτον
ἡνίκ’ ἔπινε· τὰ δὲ ῥόδα φυλλοβολεῦντα τὠνδρὸς ἀπὸ
στεφάνων πάντ’ ἐγένοντο χαμαί. ὤπτηται μέγα δή τι· μὰ
δαίμονας, οὐκ ἀπὸ ῥυσμοῦ εἰκάζω· φωρὸς δ’ ἴχνια φὼρ
ἔμαθον. ασξλεπιαδες οἶνος ἔρωτος ἔλεγχος· ἐρᾶν ἀρνεύμενον
ἡμῖν ἤτασαν αἱ πολλαὶ Νικαγόρην προπόσεις. καὶ γὰρ
ἐδάκρυσεν καὶ ἐνύστασε, καί τι κατηφὲς ἔβλεπε, χὠ σφιγχθεὶς
οὐκ ἔμενε στέφανος. ανονψμι επιγραμματιξι ὄρνιθες ψίθυροι, τί
κεκράγατε; μὴ μ’ ἀνιᾶτε, τὸν τρυφερῇ παιδὸς σαρκὶ
χλιαινόμενον, ἑζόμεναι πετάλοισιν ἀηδόνες· εὗδε λάληθρον
θῆλυ γένος, δέομαι, μείνατ’ ἐφ’ ἡσυχίης. μελεαγερ Ὀρθροβόας,
δυσέρωτι κακάγγελε, νῦν, τρισάλαστε, ἐννύχιος κράζεις
πλευροτυπῆ κέλαδον, γαῦρος ὑπὲρ κοίτας, ὅτε μοι βραχὺ τοῦτ’
ἔτι νυκτὸς ζῇ τὸ φιλεῖν, ἐπ’ ἐμαῖς δ’ ἁδὺ γελᾷς
ὀδύναις. ἅδε φίλα θρεπτῆρι χάρις; ναὶ τὸν βαθὺν ὄρθρον,
ἔσχατα γηρύσῃ ταῦτα τὰ πικρὰ μέλη. μνασαλξες Ἄμπελε, μήποτε
φύλλα χαμαὶ σπεύδουσα βαλέσθαι δείδιας ἑσπέριον Πλειάδα
δυομέναν; μεῖνον ἐπ’ Ἀντιλέοντι πεσεῖν ὑπὸ τὶν γλυκὺν
ὕπνον, ἐς τότε, τοῖς καλοῖς πάντα χαριζομένα. ξαλλιμαξηυς
ἔστι τι, ναὶ τὸν Πᾶνα, κεκρυμμένον, ἔστι τι ταύτῃ, ναὶ μὰ
Διώνυσον, πῦρ ὑπὸ τῇ σποδιῇ· οὐ θαρσέω. μὴ δή με
περίπλεκε· πολλάκι λήθει τοῖχον ὑποτρώγων ἡσύχιος ποταμός.
τῷ καὶ νῦν δείδοικα, Μενέξενε, μή με παρεισδὺς οὗτος ὁ †
σειγαρνης εἰς τὸν ἔρωτα βάλῃ. ανονψμι επιγραμματιξι τὸν καλὸν
ὡς ἰδόμαν Ἀρχέστρατον, οὐ μὰ τὸν Ἑρμᾶν, οὐ καλὸν αὐτὸν
ἔφαν· οὐ γὰρ ἄγαν ἐδόκει. εἶπα, καὶ ἁ Νέμεσίς με
συνάρπασε, κεὐθὺς ἐκείμαν ἐν πυρί, παῖς ^ δ’ ἐπ’ ἐμοὶ Ζεὺς
ἐκεραυνοβόλει. τὸν παῖδ’ ἱλασόμεσθ’, ἢ τὰν θεόν; ἀλλὰ
θεοῦ μοι ἔστιν ὁ παῖς κρέσσων χαιρέτω ἁ Νέμεσις. μελεαγερ
ἐφθέγξω, ναὶ Κύπριν, ἃ μὴ θεός, ὦ μέγα τολμᾶν θυμὲ μαθών
Θήρων σοὶ καλὸς οὐκ ἐφάνη· σοὶ καλὸς οὐκ ἐφάνη Θήρων ἀλλ’
αὐτὸς ὑπέστης, οὐδὲ Διὸς πτήξας πῦρ τὸ κεραυνοβόλον.
τοιγάρ, ἰδού, τὸν πρόσθε λάλον προὔθηκεν ἰδέσθαι δεῖγμα
θρασυστομίης ἡ βαρύφρων Νέμεσις. ρηιανυς ἰξῷ Δεξιόνικος ὑπὸ
χλωρῇ πλατανίστῳ κόσσυφον ἀγρεύσας, εἷλε κατὰ πτερύγων χὠ
μὲν ἀναστενάχων ἀπεκώκυεν ἱερὸς ὄρνις. ἀλλ’ ἐγώ, ὦ φίλ’
Ἔρως, καὶ θαλεραὶ Χάριτες, εἴην καὶ κίχλη καὶ κόσσυφος, ὡς
ἂν ἐκείνου ἐν χερὶ καὶ φθογγὴν καὶ γλυκὺ δάκρν βάλω.
ανονψμι επιγραμματιξι Ἑρμῆ, τοξευθεὶς ἐξέσπασε πικρὸν <ὀιστὸν>
ἐφήβῳ. κἠγὼ τὴν αὐτήν, ξεῖνε, λέλογχα τύχην. ἀλλὰ μ’
Ἀπολλοφάνους τρύχει πόθος. ὦ φιλάεθλε, ἔφθασας· εἰς ἓν
πῦρ οἱ δύ’ ἐνηλάμεθα. μελεαγερ τί κλαίεις, φρενολῃστά; τί δ’
ἄγρια τόξα καὶ ἰοὺς ἔρριψας, διφυῆ ταρσὸν ἀνεὶς πτερύγων;
ἦ ῥά γε καὶ σὲ Μυΐσκος ὁ δύσμαχος ὄμμασιν αἴθει; ὡς
μόλις οἷ’ ἔδρας πρόσθε παθὼν ἔμαθες. ανονψμι επιγραμματιξι
παύετε, παιδοφίλαι, κενεὸν πόνον· ἴσχετε μόχθων, δύσφρονες·
ἀπρήκτοις ἐλπίσι μαινόμεθα. ἶσον ἐπὶ ψαφαρὴν ἀντλεῖν
ἅλα, κἀπὸ Λιβύσσης ψάμμου ἀριθμητὴν ἀρτιάσαι ψεκάδα, ἶσον
καὶ παίδων στέργειν πόθον, οἷς τὸ κεναυχὲς κάλλος ἐνὶ
χθονίοις ἡδὺ τ’ ἐν ἀθανάτοις. δέρκεσθ’ εἰς ἐμὲ πάντες· ὁ
γὰρ πάρος εἰς κενὸν ἡμῶν μόχθος ἐπὶ ξηροῖς ἐκκέχυτ’
αἰγιαλοῖς. ρηιανυς Ἀγρεύσας τὸν νεβρὸν ἀπώλεσα, χὠ μὲν
ἀνατλὰς μυρία, καὶ στήσας δίκτυα καὶ στάλικας, σὺν κενεαῖς
χείρεσσιν ἀπέρχομαι· οἱ δ’ ἀμόγητοι τἀμὰ φέρουσιν, Ἔρως·
οἷς σὺ γένοιο βαρύς. μελεαγερ Ἅρπασται τίς τόσσον
ἐναιχμάσαι ἄγριος εἴη; τίς τόσος ἀντᾶραι καὶ πρὸς Ἔρωτα
μάχην; ἅπτε τάχος πεύκας. καίτοι κτύπος· Ἡλιοδώρας. βαῖνε
πάλιν στέρνων ἐντὸς ἐμῶν, κραδίη. ξαλλιμαξηυς οἶδ’ ὅτι μου
πλούτου κενεαὶ χέρες· ἀλλά, Μένιππε, μὴ λέγε, πρὸς Χαρίτων,
τοὐμὸν ὄνειρον ἐμοί. ἀλγέω τὴν διὰ παντὸς ἔπος τόδε
πικρὸν ἀκούων ναί, φίλε, τῶν παρὰ σοῦ τοῦτ’ ἀνεραστότατον.
ξαλλιμαξηυς Ληφθήσῃ, περίφευγε, Μενέκρατες· εἶπα Πανήμου
εἰκάδι, καὶ Λώου τῇ — τίνι; τῇ δεκάτῃ ἦλθεν ὁ βοῦς ὑπ’
ἄροτρον ἑκούσιος. εὖγ’ ἐμὸς ἐμὸς, εὖγ’ ἐμὸς οὐ παρὰ
τὰς εἴκοσι μεμφόμεθα. ξαλλιμαξηυς ὡς ἀγαθὰν Πολύφαμος
ἀνεύρατο τὰν ἐπαοιδὰν τὠραμένῳ ναὶ Γᾶν, οὐκ ἀμαθὴς ὁ
Κύκλωψ. αἱ Μοῖσαι τὸν ἔρωτα κατισχναίνοντι, Φίλιππε· ἦ
πανακὲς πάντων φάρμακον ἁ σοφία. τοῦτο, δοκέω, χἀ λιμὸς
ἔχει μόνον ἐς τὰ πονηρὰ τὠγαθόν, ἐκκόπτει τὰν φιλόπαιδα
νόσον. ἔσθ’ ἁμὶν † χἀκαστὰς ἀφειδέα πρὸς τὸν Ἔρωτα.
τοῦτ’ εἶπαι Κείρευ τὰ πτερά, παιδάριον· οὐδ’ ὅσον
ἀττάραγόν σε δεδοίκαμες · αἱ γὰρ ἐπῳδαὶ οἴκοι τῶ χαλεπῶ
τραύματος ἀμφότεραι. ανονψμι επιγραμματιξι εἲ τινά που παίδων
ἐρατώτατον ἄνθος ἔχοντα εἶδες, ἀδιστάκτως εἶδες
Ἀπολλόδοτον. εἰ δ’ ἐσιδών, ὦ ξεῖνε, πυριφλέκτοισι πόθοισιν
οὐκ ἐδάμης, πάντως ἢ θεὸς ἢ λίθος εἶ. ανονψμι
επιγραμματιξι Μάγνης Ἡράκλειτος, ἐμοὶ πόθος, οὔτι σίδηρον
πέτρῳ, πνεῦμα δ’ ἐμὸν κάλλει ἐφελκόμενος. ασξλεπιαδες πρόσθε
μοι Ἀρχεάδης ἐθλίβετο· νῦν δὲ τάλαιναν οὐδ’ ὅσσον παίζων
εἰς ἔμ’ ἐπιστρέφεται. οὐδ’ ὁ μελιχρὸς Ἔρως ἀεὶ γλυκύς·
ἀλλ’ ἀνιήσας πολλάκις ἡδίων γίνετ’ ἐρῶσι θεός. μελεαγερ
ἡδὺς ὁ παῖς, καὶ τοὔνομ’ ἐμοὶ γλυκύς ἐστι Μυΐσκος καὶ
χαρίεις· τίν’ ἔχω μὴ οὐχὶ φιλεῖν πρόφασιν; καλὸς γάρ, ναὶ
Κύπριν, ὅλος καλός· εἰ δ’ ἀνιηρός, οἶδε τὸ πικρὸν Ἔρως
συγκεράσαι μέλιτι, ανονψμι επιγραμματιξι μὴ μ’ εἴπῃς πάλιν
ὧδε. τί δ’ αἴτιος; αὐτὸς ἔπεμψε. δεύτερον οὖν φήσεις;
δεύτερον. εἶπεν Ἴθι. ἀλλ’ ἔρχευ, μὴ μέλλε. μένουσί σε.
πρῶτον ἐκείνους εὑρήσω, χἤξω· τὸ τρίτον οἶδα πάλαι.
ανονψμι επιγραμματιξι εἰαρινῷ χειμῶνι πανείκελος, ὦ Διόδωρε,
οὑμὸς ἔρως, ἀσαφεῖ κρινόμενος πελάγει· καί ποτε μὲν φαίνεις
πολὺν ὑετόν, ἄλλοτε δ’ αὖτε εὔδιος, ἁβρὰ γελῶν δ’
ὄμμασιν ἐκκέχυσαι. τυφλὰ δ’, ὅπως ναυηγὸς ἐν οἴδματι,
κύματα μετρῶν δινεῦμαι, μεγάλῳ χείματι πλαζόμενος. ἀλλά μοι
ἢ φιλίης ἔκθες σκοπὸν ἢ πάλι μίσους, ὡς εἰδῶ ποτέρῳ
κύματι νηχόμεθα. μελεαγερ Κύπρις ἐμοὶ ναύκληρος, Ἔρως δ’
οἴακα φυλάσσει ἄκρον ἔχων ψυχῆς ἐν χερὶ πηδάλιον χειμαίνει
δ’ ὁ βαρὺς πνεύσας Πόθος, οὕνεκα δὴ νῦν παμφύλῳ παίδων
νήχομαι ἐν πελάγει. μελεαγερ σοί με Πόθων δέσποινα θεὴ πόρε,
σοί με, Θεόκλεις, ἁβροπέδιλος Ἔρως γυμνὸν ὑπεστόρεσεν,
ξεῖνον ἐπὶ ξείνης, δαμάσας ἀλύτοισι χαλινοῖς· ἱμείρω δὲ
τυχεῖν ἀκλινέος φιλίας. ἀλλὰ σὺ τὸν στέργοντ’ ἀπαναίνεαι,
οὐδέ σε θέλγει οὐ χρόνος, οὐ ξυνῆς σύμβολα σωφροσύνης.
ἵλαθ’, ἄναξ, ἵληθι· σὲ γὰρ θεὸν ὥρισε Δαίμων ἐν σοί μοι
ζωῆς πείρατα καὶ θανάτου. μελεαγερ ἐν σοὶ τἀμά, Μυΐσκε,
βίου πρυμνήσἰ ἀνῆπται· ἐν σοὶ καὶ ψυχῆς πνεῦμα τὸ λειφθὲν
ἔτι. ναὶ γὰρ δὴ τὰ σά, κοῦρε, τὰ καὶ κωφοῖσι λαλεῦντα
ὄμματα, καὶ μὰ τὸ σὸν φαιδρὸν ἐπισκύνιον, ἤν μοι συννεφὲς
ὄμμα βάλῃς ποτέ, χεῖμα δέδορκα· ἢν δ’ ἱλαρὸν βλέψῃς,
ἠδὺ τέθηλεν ἔαρ, ανονψμι επιγραμματιξι θαρσαλέως τρηχεῖαν ὑπὸ
σπλάγχνοισιν ἀνίην οἴσω, καὶ χαλεπῆς δεσμὸν ἀλυκτοπέδης. οὐ
γάρ πω, Νίκανδρε, βολὰς ἐδάημεν Ἔρωτος νῦν μόνον, ἀλλὰ
πόθων πολλάκις ἡψάμεθα. καὶ σὺ μέν, Ἀδρήστεια, κακῆς
ἀντάξια βουλῆς τῖσαι, καὶ μακάρων πικροτάτη Νέμεσις.
ασξλεπιαδες Δόρκιον ἡ φιλέφηβος ἐπίσταται, ὡς ἁπαλὸς παῖς,
ἕσθαι πανδήμου Κύπριδος ὠκὺ βέλος, ἵμερον ἀστράπτουσα κατ’
ὄμματος, ἠδ’ ὑπὲρ ὤμων 1 σὺν πετάσῳ γυμνὸν μηρὸν ἔφαινε
χλαμύς. ασξλεπιαδες οὔπω τοξοφορῶν οὐδ’ ἄγριος,^ ἀλλὰ
νεογνὸς οὑμὸς Ἔρως παρὰ τὴν Κύπριν ὑποστρέφεται, δέλτον
ἔχων χρυσέην τὰ Φιλοκράτεος δὲ Διαύλου τραυλίζει ψυχῆς
φίλτρα κατ’ Ἀντιγένους. ασξλεπιαδες εὗρεν Ἔρως τί καλῷ
μίξει καλόν, οὐχὶ μάραγδον χρυσῷ, ὃ μήτ’ ἀνθεῖ, μήτε
γένοιτ’ ἐν ἴσῳ, οὐδ’ ἐλέφαντ’ ἐβένῳ, λευκῷ μέλαν, ἀλλὰ
Κλέανδρον Εὐβιότῳ, πειθοῦς ἄνθεα καὶ φιλίης. μελεαγερ ἡδὺ
μὲν ἀκρήτῳ κεράσαι γλυκὺ νᾶμα μελισσῶν ἡδὺ δὲ παιδοφιλεῖν
καὐτὸν ἐόντα καλόν, οἷα τὸν ἁβροκόμην στέργει Κλεόβουλον
Ἄλεξις· ἀθάνατον τούτω Κύπριδος οἰνόμελι. μελεαγερ Λευκανθὴς
Κλεόβουλος· ὁ δ’ ἀντία τοῦδε μελίχρους Σώπολις, οἱ δισσοὶ
Κύπριδος ἀνθοφόροι. τοὔνεκά μοι παίδων ἕπεται πόθος· οἱ
γὰρ Ἔρωτες ἐκ λευκοῦ πλέξαι ^ φασί με καί μέλανος.
ασξλεπιαδες τοῦθ’ ὅ τί μοι λοιπὸν ψυχῆς, ὅ τι δή ποτ’,
Ἔρωτες, τοῦτό γ’ ἔχειν πρὸς θεῶν ἡσυχίην ἄφετε· ἢ μὴ
δὴ τόξοις ἔτι βάλλετὲ μ’, ἀλλὰ κεραυνοῖς· ναὶ πάντως
τέφρην θέσθε με κἀνθρακιήν. ναί, ναί, βάλλετ’, Ἔρωτες·
ἐνεσκληκὼς γὰρ ἀνίαις, ἐξ ὑμέων τοῦτ’ οὖν, εἴ γέ τι,
βούλομ’ ἔχειν. μελεαγερ χειμέριον μὲν πνεῦμα· φέρει δ’ ἐπὶ
σοί με, Μυΐσκε, ἁρπαστὸν κώμοις ὁ γλυκύδακρυς Ἔρως.
χειμαίνει δὲ βαρὺς πνεύσας Πόθος, ἀλλὰ μ’ ἐς ὅρμον δέξαι,
τὸν ναύτην Κύπριδος ἐν πελάγει. ποσιδιππυς Ναννοῦς καὶ Λύδης
ἐπίχει δύο, καὶ φιλεράστου Μιμνέρμου, καὶ τοῦ σώφρονος
Ἀντιμάχου· συγκέρασον τὸν πέμπτον ἐμοῦ· τὸν δ’ ἕκτον
ἑκάστου, Ἡλιόδωρ’, εἴπας, ὅστις ἐρῶν ἔτυχεν ἕβδομον
Ἡσιόδου, τὸν δ’ ὄγδοον εἶπον Ὁμήρου, τὸν δ’ ἔνατον
Μουσῶν, Μνημοσύνης δέκατον. μεστὸν ὑπὲρ χείλους πίομαι,
Κύπρι· τἆλλα δ’ ἔρωτες νήφοντ’ οἰνωθέντ’ οὐχὶ λίην
ἄχαριν. διοσξοριδες ἐξέφυγον, Θεόδωρε, τὸ σὸν βάρος. ἀλλ’
ὅσον εἴπας ἐξέφυγον τὸν ἐμὸν δαίμονα πικρότατον,
πικρότερός με κατέσχεν. Ἀριστοκράτει δὲ λατρεύων μυρία,
δεσπόσυνον καὶ τρίτον ἐκδέχομαι. διοσξοριδες σπονδὴ καὶ
λιβανωτέ, καὶ οἱ κρητῆρι μιγέντες δαίμονες, οἳ φιλίης
τέρματ’ ἐμῆς ἔχετε, ὑμέας, ὦ σεμνοί, μαρτύρομαι, οὓς ὁ
μελίχρως κοῦρος Ἀθήναιος πάντας ἐπωμόσατο. διοσξοριδες τὸν
καλόν, ὡς ἔλαβες, κομίσαις πάλι πρός με θεωρὸν Εὐφραγόρην,
ἀνέμων πρηΰτατε Ζέφυρε, εἰς ὀλίγων τείνας μηνῶν μέτρον ὡς
καὶ ὁ μικρὸς μυριέτης κέκριται τῷ φιλέοντι χρόνος. ευενυς εἰ
μισεῖν πόνος ἐστί, φιλεῖν πόνος, ἐκ δύο λυγρῶν αἱροῦμαι
χρηστῆς ἕλκος ἔχειν ὀδύνης. πηιλοδεμυς Δημώ με κτείνει καὶ
Θέρμιον ἡ μὲν ἑταίρη, Δημονόη ^ δ’ οὔπω Κύπριν ἐπισταμένη.
καὶ τῆς μὲν ψαύω· τῆς δ’ οὐ θέμις. οὐ μὰ σέ, Κύπρι, οὐκ
οἶδ’ ἣν εἰπεῖν δεῖ με ποθεινοτέρην. Δημάριον λέξω τὴν
παρθένον οὐ γὰρ ἕτοιμα βούλομαι, ἀλλὰ ποθῶ πᾶν τὸ
φυλασσόμενον. μαρξυς ξορνελιυς φροντο μέχρι τίνος πολεμεῖς μ’ ,
ὦ φίλτατε Κῦρε; τί ποιεῖς; τὸν σὸν Καμβύσην οὐκ ἐλεεῖς;
λέγε μοι. μὴ γίνου Μῆδος· Σάκας γὰρ ἔσῃ μετὰ μικρόν, καί
σε ποιήσουσιν ταὶ τρίχες Ἀστυάγην. στρατον ἢ μὴ ζηλοτύπει
δούλοις ἐπὶ παισὶν ἑταίρους, ἢ μὴ θηλυπρεπεῖς οἰνοχόους
πάρεχε. τίς γὰρ ἀνὴρ ἐς ἔρωτ’ ἀδαμάντινος; ἢ τίς
ἀτειρὴς οἴνῳ; τίς δὲ καλοὺς οὐ περίεργα βλέπει; ζώντων
ἔργα τάδ’ ἐστὶν ὅπου δ’ οὐκ εἰσὶν ἔρωτες οὐδὲ μέθαι,
Διοφῶν, ἢν ἐθέλῃς, ἄπιθι· κἀκεῖ Τειρεσίην ἢ Τάνταλον ἐς
πότον ἕλκε, τὸν μὲν ἐπ’ οὐδὲν ἰδεῖν, τὸν δ’ ἐπὶ μοῦνον
ἰδεῖν. στρατον στυγνὸς δὴ τί, Μένιππε, κατεσκέπασαι μέχρι
πέζης ὁ πρὶν ἐπ’ ἰγνύης λῶπος ἀνελκόμενος; ἢ τί κάτω
κύψας με παρέδραμες, οὐδὲ προσειπών; οἶδα τί με κρύπτεις·
ἤλυθον ἃς ἔλεγον, στρατον ἑσπερίην Μοῖρίς με, καθ’ ἣν
ὑγιαίνομεν ὥρην, οὐκ οἶδ’ εἴτε σαφῶς, εἴτ’ ὄναρ,
ἠσπάσατο. ἤδη γὰρ τὰ μὲν ἄλλα μάλ’ ἀτρεκέως ἐνόησα,
χὠκόσα μοι προσέφη, χὠκόσ’ ἐπυνθάνετο εἰ δέ με καὶ πεφίληκε
τεκμαίρομαι· εἰ γὰρ ἀληθές, πῶς ἀποθειωθεὶς πλάζομ’
ἐπιχθόνιος; στρατον Ἐξεφλέγην, ὅτε Θεῦδις ἐλάμπετο παισὶν
ἐν ἄλλοις, οἷος ἐπαντέλλων ἀστράσιν ἠέλιος, τοὔνεκ’ ἔτι
φλέγομαι καὶ νῦν, ὅτε νυκτὶ λαχνοῦται· δυόμενος γάρ, ὅμως
ἥλιός ἐστιν ἔτι. στρατον ὤμοσά σοι, Κρονίδη, μηπώποτε, μηδ’
ἐμοὶ αὐτῷ ἐξειπεῖν ὅ τι μοι Θεῦδις ἔειπε λαβεῖν. ψυχὴ δ’
ἡ δυσάπιστος ἀγαλλομένη πεπότηται ἠέρι, καὶ στέξαι τἀγαθὸν
οὐ δύναται· ἀλλ’ ἐρέω, σύγγνωθι σύ μοι, Κεῖνος δὲ πέπεισται.
Ζεῦ πάτερ, ἀγνώστου τίς χάρις εὐτυχίης; στρατον καῦμὰ μ’
ἔχει μέγα δή τι· σὺ δ’, ὦ παῖ, παύεο λεπτὸν ἠέρι δινεύων
ἐγγὺς ἐμεῖο λίνον. ἄλλο τι πῦρ ἐμοῦ ἔνδον ἔχω κυάθοισιν
ἀναφθέν, καὶ περὶ σῇ ῥιπῇ μᾶλλον ἐγειρόμενον. στρατον
ψεύδεα μυθίζουσι, Θεόκλεες, ὡς ἀγαθαὶ μὲν αἱ Χάριτες,
τρισσαὶ δ’ εἰσὶ κατ’ Ὀρχομενὸν πεντάκι γὰρ δέκα σεῖο
περισκιρτῶσι πρόσωπα, τοξοβόλοι, ψυχέων ἅρπαγες ἀλλοτρίων.
στρατον ταῦτά με νῦν τὰ περισσὰ φιλεῖς, ὅτ’ ἔρωτος ἀπέσβη
πυρσός, ὅτ’ οὐδ’ ἄλλως ἡδὺν ἔχω σε φίλον. μέμνημαι γὰρ
ἐκεῖνα τὰ δύσμαχα· πλὴν ἔτι, Δάφνι, ὀψὲ μέν, ἀλλ’ ἐχέτω
καὶ μετάνοια τόπον. στρατον τίς χάρις, Ἡλιόδωρε, φιλήμασιν,
εἴ με λάβροισιν χείλεσι μὴ φιλέεις ἀντιβιαζόμενος, ἀλλ’ ἐπ’
ἄκροις ἀσάλευτα μεμυκόσιν, οἷα κατ’ οἴκους καὶ δίχα σοῦ με
φιλεῖ πλάσμα τὸ κηρόχυτον; στρατον μὴ σπεύσῃς Μενέδημον
ἑλεῖν δόλῳ, ἀλλ’ ἐπίνευσον ὀφρύσι, καὶ φανερῶς αὐτὸς
ἐρεῖ· πρόαγε. οὐ γὰρ ἀνάβλησις· φθάνει δέ τε καὶ τὸν
ἄγοντα· οὐδ’ ἀμάρης, ποταμοῦ δ’ ἐστὶν ἑτοιμότερος. στρατον
τοὺς σοβαροὺς τούτους καὶ τοὺς περιπορφυροσήμους παῖδας,
ὅσους ἡμεῖς οὐ προσεφιέμεθα, ὥσπερ σῦκα πέτραισιν ἐπ’
ἀκρολόφοισι πέπειρα ἔσθουσιν γῦπες, Δίφιλε, καὶ κόρακες.
στρατον ἄχρι τίνος ταύτην τὴν ὀφρύα τὴν ὑπέροπτον, Μέντορ,
τηρήσεις, μηδὲ τὸ χαῖρε λέγων, ὡς μέλλων αἰῶνα μένειν νέος,
ἢ διὰ παντὸς ὀρχεῖσθαι πυρίχην; καὶ τὸ τέλος πρόβλεπε.
ἥξει σοι πώγων, κακὸν ἔσχατον, ἀλλὰ μέγιστον καὶ τότ’
ἐπιγνώσῃ τί σπάνις ἐστὶ φίλων. στρατον πῶς ἀναγινώσκειν,
Διονύσιε, παῖδα διδάξεις, μηδὲ μετεκβῆναι φθόγγον ἐπιστάμενος;
ἐκ νήτης μετέβης οὕτως ταχὺς εἰς βαρύχορδον φθόγγον, ἀπ’
ἰσχνοτάτης εἰς τάσιν ὀγκοτάτην. πλὴν οὐ βασκαίνω· μελέτα
μόνον ἀμφοτέρους δὲ κρούων, τοῖς φθονεροῖς λάμβδα καὶ ἄλφα
λέγε. στρατον εἴ σε φιλῶν ἀδικῶ καὶ τοῦτο δοκεῖς ὕβριν
εἶναι, τὴν αὐτὴν κόλασιν καὶ σὺ φίλει με λαβών. στρατον τίς
σε κατεστεφάνωσε ῥόδοις ὅλον; εἰ μὲν ἐραστής, ἆ μάκαρ· εἰ
δ’ ὁ πατήρ, ὄμματα καὐτὸς ἔχει. στρατον ὄλβιος ὁ γράψας
σε, καὶ ὄλβιος οὗτος ὁ κάλλει τῷ σῷ νικᾶσθαι κηρὸς
ἐπιστάμενος. θριπὸς ἐγὼ καὶ σύρμα τερηδόνος εἴθε γενοίμην,
ὡς ἀναπηδήσας τὰ ξύλα ταῦτα φάγω. στρατον οὐκ ἐχθὲς παῖς
ἦσθα; καὶ οὐδ’ ὄναρ οὗτος ὁ πώγων ἤλυθε· πῶς ἀνέβη
τοῦτο τὸ δαιμόνιον, καὶ τριχὶ πάντ’ ἐκάλυψε τὰ πρὶν καλά;
φεῦ, τί τὸ θαῦμα; ἐχθὲς Τρωίλος ὤν, πῶς ἐγένου Πρίαμος;
στρατον οὐ τέρπουσι κόμαι με, περισσότεροί τε κίκιννοι, τέχνης,
οὐ φύσεως ἔργα διδασκόμενοι· ἀλλὰ παλαιστρίτου παιδὸς ῥύπος
ὁ ψαφαρίτης, καὶ χροιὴ μελέων σαρκὶ λιπαινομένη. ἡδὺς
ἀκαλλώπιστος ἐμὸς πόθος· ἡ δὲ γοῆτις μορφὴ θηλυτέρης ἔργον
ἔχει Παφίης. στρατον οὐδέ Σμυρναῖαι Νεμέσεις ὅ τι σοὶ
πιλέγουσιν, Ἀρτεμίδωρε, νοεῖς· μηδὲν ὑπὲρ τὸ μέτρον. ἀλλ’
οὕτως ὑπέροπτα καὶ ἄγρια κοὐδὲ πρέποντα κωμῳδῷ φθέγγῃ,
πάνθ’ ὑποκρινόμενος. μνησθήσῃ τούτων, ὑπερήφανε· καὶ σὺ
φιλήσεις, καὶ κωμῳδήσεις τὴν Ἀποκλειομένην, στρατον εἰ Ζεὺς
ἐκ γαίης θνητοὺς ἔτι παῖδας ἐς αἴθρην ἥρπαζεν, γλυκεροῦ
νέκταρος οἰνοχόους, αἰετὸς ἂν πτερύγεσσιν Ἀγρίππαν τὸν
καλὸν ἡμῶν ἤδη πρὸς μακάρων ἦγε διηκονίας. ναὶ μὰ σὲ
γάρ, Κρονίδη, κόσμου πάτερ, ἢν ἐσαθρήσῃς τὸν Φρύγιον
ψέξεις αὐτίκα Δαρδανίδην. στρατον ἄνθεσιν οὐ τόσσοισι
φιλοζέφυροι χλοάουσι λειμῶνες, πυκιναῖς εἴαρος ἀγλαΐαις,
ὅσσους εὐγενέτας, Διονύσιε, παῖδας ἀθρήσεις, χειρῶν
Κυπρογενοῦς πλάσματα καὶ Χαρίτων. ἔξοχα δ’ ἐν τούτοις
Μιλήσιος ἠνίδε θάλλει, ὡς ῥόδον εὐόδμοις λαμπόμενον
πετάλοις. ἀλλ’ οὐκ οἶδεν ἴσως, ἐκ καύματος ὡς καλὸν
ἄνθος, οὕτω τὴν ὥρην ἐκ τριχὸς ὀλλυμένην. στρατον
ὀφθαλμοὺς σπινθῆρας ἔχεις, θεόμορφε Λυκῖνε, μᾶλλον δ’
ἀκτῖνας, δέσποτα, πυρσοβόλους. ἀντωπὸς βλέψαι βαιὸν χρόνον
οὐ δύναμαί σοι· οὕτως ἀστράπτεις ὄμμασιν ἀμφοτέροις.
στρατον Καρὸν γνῶθι σοφῶν τῶν ἑπτά τις, εἶπε, Φίλιππε πάντα
γὰρ ἀκμάζοντ’ ἐστὶν ἐραστότερα· καὶ σίκυος πρῶτός που; ἐπ’
ἀνδήροισιν ὁραθεὶς τίμιος, εἶτα συῶν βρῶμα πεπαινόμενος.
στρατον ἡλικίης φίλος εἰμὶ καὶ οὐδένα παῖδα προτάσσω, πρὸς
τὸ καλὸν κρίνων ἄλλο γὰρ ἄλλος ἔχει. στρατον ἄρκιον ἤδη
μοι πόσιος μέτρον εὐσταθίη γὰρ λύεται ἥ τε φρενῶν ἥ τε διὰ
στόματος. χὠ λύχνος ἔσχισται διδύμην φλόγα, καὶ δὶς
ἀριθμέω, πολλάκι πειράζων, τοὺς ἀνακεκλιμένους. ἤδη δ’
οὐκέτι μοῦνον ἐπ’ οἰνοχόον σεσόβημαι, ἀλλὰ πάρωρα βλέπω
κἠπὶ τὸν ὑδροχόον. στρατον μισῶ δυσπερίληπτα φιλήματα, καὶ
μαχιμώδεις φωνάς, καὶ σθεναρὴν ἐκ χερὸς ἀντίθεσιν καὶ μὴν
καὶ τόν, ὅτ’ ἐστὶν ἐν ἀγκάσιν, εὐθὺ θέλοντα καὶ
παρέχοντα χύδην, οὐ πάνυ δή τι θέλω· ἀλλὰ τὸν ἐκ τούτων
ἀμφοῖν μέσον, οἷον ἐκεῖνον τὸν καὶ μὴ παρέχειν εἰδότα
καὶ παρέχειν. στρατον εἰ μὴ νῦν Κλεόνικος ἐλεύσεται, οὐκέτ’
ἐκεῖνον δέξομ’ ἐγὼ μελάθροις, οὐ μὰ τὸν — οὐκ ὀμόσω. εἰ
γὰρ ὄνειρον ἰδὼν οὐκ ἤλυθεν, εἶτα παρείη αὔριον, οὐ
παρὰ τὴν σήμερον ὀλλύμεθα. στρατον πτηνὸς Ἔρως ἄγαγέν με
δῑ ἠέρος, ἡνίκα, Δᾶμι, γράμμα σὸν εἶδον, ὅ μοι δεῦρο
μολεῖν σ’ ἔλεγεν ῥίμφα δ’ ἀπὸ Σμύρνης ἐπὶ Σάρδιας·
ἔδραμεν ἄν μου ὕστερον εἰ Ζήτης ἔτρεχεν, ἢ Κάλαϊς.
στρατον οὐκ ἐθέλοντα φιλεῖς με, φιλῶ δ’ ἐγὼ οὐκ ἐθέλοντα·
εὔκολος ἢν φεύγω, δύσκολος ἢν ἐπάγω. στρατον χρύσεα
χαλκείων νῦν εἴπατε· δὸς λάβε παίζει Σωσιάδας ὁ καλός, καὶ
Διοκλῆς ὁ δασύς. τίς κάλυκας συνέκρινε βάτῳ, τίς σῦκα
μύκησιν; ἄρνα γαλακτοπαγῆ τίς συνέκρινε βοΐ; οἷα δίδως,
ἀλόγιστε, καὶ ἔμπαλιν οἷα κομίζῃ· οὕτω Τυδείδης Γλαῦκον
ἐδωροδόκει. στρατον παῖς τις ὅλως ἁπαλὸς τοῦ γείτονος οὐκ
ὀλίγως με κνίζει· πρὸς τὸ θέλειν δ’ οὐκ ἀμύητα γελᾷ· οὐ
πλεῦν δ’ ἐστὶν ἐτῶν δύο καὶ δέκα. νῦν ἀφύλακτοι ὄμφακες·
ἢν δ’ ἀκμάσῃ, φρούρια καὶ σκόλοπες στρατον ἢν τούτῳ †
φωνῇς, τὸ μέσον λάβε, καὶ κατακλίνας ζεύγνυε, καὶ πρώσας
πρόσπεσε, καὶ κάτεχε. οὐ φρονέεις, Διόφαντε· μόλις δύναμαι
γὰρ ἔγωγε ταῦτα ποιεῖν· παίδων δ’ ἡ πάλη ἔσθ’ ἑτέρα.
μοχλοῦ καὶ μένε, Κῦρι, καὶ ἐμβάλλοντος ἀνάσχου· πρῶτον
συμμελετᾶν ἢ μελετᾷν μαθέτω. στρατον ἐχθὲς λουόμενος Διοκλῆς
ἀνενήνοχε σαύραν ἐκ τῆς ἐμβάσεως τὴν Ἀναδυομένην. ταύτην
εἴ τις ἔδειξεν Ἀλεξάνδρῳ τότ’ ἐν Ἴδῃ, τὰς τρεῖς ἂν
ταύτης προκατέκρινε θεάς. στρατον εὐτυχές, οὐ φθονέω,
βιβλίδιον ἦ ῥὰ σ’ ἀναγνοὺς παῖς τις ἀναθλίψει, πρὸς τὰ
γένεια τιθείς· ἢ τρυφεροῖς σφίγξει περὶ χείλεσιν, ἢ κατὰ
μηρῶν εἰλήσει δροσερῶν, ὦ μακαριστότατον πολλάκι φοιτήσεις
ὑποκόλπιον, ἢ παρὰ δίφρους βληθὲν τολμήσεις κεῖνα θιγεῖν
ἀφόβως. πολλὰ δ’ ἐν ἠρεμίῃ προλαλήσεις· ἀλλ’ ὑπὲρ ἡμῶν,
χαρτάριον, δέομαι, πυκνότερόν τι λάλει. στρατον μήτε λίην
στυγνὸς παρακέκλισο, μήτε κατηφής, Δίφιλε, μηδ’ εἴης παιδίον
ἐξ ἀγέλης. ἔστω που προύνικα φιλήματα, καὶ τὰ πρὸ ἔργων
παίγνια, πληκτισμοί, κνίσμα, φίλημα,^ λόγος. στρατον τρεῖς
ἀρίθμει τοὺς πάντας ὑπὲρ λέχος, ὧν δύο δρῶσιν, καὶ δύο
πάσχουσιν. θαῦμα δοκῶ τι λέγειν. καὶ μὴν οὐ ψεῦδος· δυσὶν
εἷς μέσσος γὰρ ὑπουργεῖ τέρπων ἐξόπιθεν, πρόσθε δὲ
τερπόμενος. στρατον εἰ μὲν ἔφυς ἀμύητος ἀκμὴν ὑπὲρ οὗ σ’
ἔτι πείθω, ὀρθῶς ἂν δείσαις, δεινὸν ἴσως δοκέων. εἰ δέ
σε δεσποτικὴ κοίτη πεποίηκε τεχνίτην, τί φθονέεις δοῦναι,
ταὐτὸ λαβὼν, ἑτέρῳ; ὃς μὲν γὰρ καλέσας ἐπὶ τὸ χρέος,
εἶτ’ ἀπολύσας, εὕδει κύριος ὤν, μηδὲ λόγου μεταδούς·
ἄλλη δ’ ἔνθα τρυφή· παίξεις ἴσα, κοινὰ λαλήσεις, τἆλλα δ’
ἐρωτηθεὶς κοὐκ ἐπιτασσόμενος. στρατον αἰαῖ μοι· τί πάλιν
δεδακρυμένον, ἢ τί κατηφές, παιδίον; εἶπον ἁπλῶς· μηδ’
ὀδύνα· τί θέλεις; τὴν χέρα μοι κοίλην προσενήνοχας· ὡς
ἀπόλωλα· μισθὸν ἴσως αἰτεῖς· τοῦτ’ ἔμαθες δὲ πόθεν;
οὐκέτι σοι κοπτῆς φίλιαι πλάκες οὐδὲ μελιχρὰ σήσαμα, καὶ
καρύων παίγνιος εὐστοχίη· ἀλλ’ ἤδη πρὸς κέρδος ἔχεις
φρένας. ὡς ὁ διδάξας τεθνάτω οἷόν μου παιδίον ἠφάνικεν.
στρατον τῷ τοίχῳ κέκλικας τὴν ὀσφύα τὴν περίβλεπτον, Κῦρι·
τί πειράζεις τὸν λίθον; οὐ δύναται. στρατον δός μοι, καὶ λάβε
χαλκόν. ἐρεῖς ὅτι πλούσιός εἰμι· δώρησαι τοίνυν τὴν χάριν,
ὡς βασιλεύς. στρατον νῦν ἔαρ εἶ, μετέπειτα θέρος· κἄπειτα
τί μέλλεις Κῦρις; βούλευσαι, καὶ καλάμη γὰρ ἔσῃ. στρατον
νῦν ὀρθή, κατάρατε, καὶ εὔτονος, ἡνίκα μηδὲν ἡνίκα δ’ ἦν
ἐχθές, οὐδὲν ὅλως ἀνέπνεις. στρατον ἤδη ἐπὶ στρατιῆς
ὁρμᾷς, ἔτι παῖς ἀδαὴς ὢν καὶ τρυφερός. τί ποιεῖς,
οὗτος, ὅρα μετάθου. οἴμοι τίς σ’ ἀνέπεισε λαβεῖν δόρυ·
τίς χερὶ πέλτην; τίς κρύψαι ταύτην τὴν κεφαλὴν κόρυθι; ὦ
μακαριστὸς ἐκεῖνος, ὅτις ποτέ, καινὸς Ἀχιλλεὺς τοίῳ ἐνὶ
κλισίῃ τερπόμενος Πατρόκλῳ. στρατον μέχρι τίνος σε γελῶντα
μόνον, μηδὲν δὲ λαλοῦντα οἴσομεν; εἶπον ἁπλῶς ταῦτα σύ,
Πασίφιλε. αἰτῶ, καὶ σὺ γελᾷς· πάλιν αἰτῶ, κοὐκ
ἀποκρίνῃ·)· δακρύω, σὺ γελᾷς. βάρβαρε, τοῦτο γέλως; στρατον
καὶ μισθοὺς αἰτεῖτε, διδάσκαλοι; ὡς ἀχάριστοι ἐστέ· τί
γάρ; τὸ βλέπειν παιδία μικρὸν ἴσως; καὶ τούτοισι λαλεῖν,
ἀσπαζομένους τε φιλῆσαι; τοῦτο μόνον χρυσῶν ἄξιον οὐχ
ἑκατόν; πεμπέτω, εἴ τις ἔχει καλὰ παιδία· κἀμὲ φιλείτω,
μισθὸν καὶ παρ’ ἐμοῦ λαμβανέτω τί θέλει, στρατον οὐχὶ τὸ
πῦρ κλέψας δέδεσαι, κακόβουλε Προμηθεῦ, ἀλλ’ ὅτι τὸν πηλὸν
τοῦ Διὸς ἠφάνισας. πλάττων ἀνθρώπους, ἔβαλες τρίχας· ἔνθεν
ὁ δεινὸς πώγων, καὶ κνήμη παισὶ δασυνομένη. εἶτά σε
δαρδάπτει Διὸς αἰετός, ὃς Γανυμήδην ἥρπασ’ ὁ γὰρ πώγων
καὶ Διὸς ἐστ’ ὀδύνη. στρατον στεῖχε πρὸς αἰθέρα δῖον,
ἀπέρχεο παῖδα κομίζων, αἰετέ, τὰς διφυεῖς ἐκπετάσας
πτέρυγας, στεῖχε τὸν ἁβρὸν ἔχων Γανυμήδεα, μηδὲ μεθείης τὸν
Διὸς ἡδίστων οἰνοχόον κυλίκων φείδεο δ’ αἱμάξαι κοῦρον
γαμψώνυχι ταρσῷ, μὴ Ζεὺς ἀλγήσῃ, τοῦτο βαρυνόμενος. στρατον
εὐκαίρως ποτὲ παιδοτρίβης, λεῖον προδιδάσκων, εἰς τὸ γόνυ
γνάμψας, μέσσον ἐπαιδοτρίβει, τῇ χερὶ τοὺς κόκκους
ἐπαφώμενος. ἀλλὰ τυχαίως τοῦ παιδὸς χρῄζων, ἦλθεν ὁ
δεσπόσυνος· ὃς δὲ τάχος τοῖς ποσσὶν ὑποζώσας ἀνέκλινεν
ὕπτιον, ἐμπλέξας τῇ χερὶ τὴν φάρυγα. ἀλλ’ οὐκ ὢν
ἀπάλαιστος ὁ δεσπόσυνος προσέειπεν· παῦσαι· πνιγίζεις, φησί,
τὸ παιδάριον. στρατον τερπνὸν ὅλως τὸ πρόσωπον ἐμοὶ
προσιόντος ἀπαρκεῖ· οὐκέτι δ’ ἐξόπιθεν καὶ παριόντα βλέπω.
οὕτω γὰρ καὶ ἄγαλμα θεοῦ καὶ νηὸν ὁρῶμεν ἀντίον, οὐ
πάντως καὶ τὸν ὀπισθόδομον, στρατον εἰς ἀγαθὴν συνέβημεν
ἀταρπιτόν, ἣν ἀπὸ πρώτης φράζευ ὅπως ἔσται, Δίφιλε, καὶ
μονίμη. ἄμφω γὰρ πτηνόν τι λελόγχαμεν ἔστι μὲν ἐν σοὶ
κάλλος, ἔρως δ’ ἐν ἐμοί· καίρια δ’ ἀμφότερα. ἄρτι μὲν
ἁρμοσθέντα μένει χρόνον εἰ δ’ ἀφύλακτα μίμνετον ἀλλήλων,
ᾤχετ’ ἀποπτάμενα. στρατον οὐδέποτ’ ἠελίου φάος ὄρθριον
ἀντέλλοντος μίσγεσθαι ταύρῳ χρὴ φλογόεντα κύνα, μή ποτε
καρπολόχου Δημήτερος ὑγρανθείσης, βρέξῃς τὴν λασίην
Ἡρακλέους ἄλοχον. στρατον πάννυχα μυδαλόεντα πεφυρμένος
ὄμματα κλαυθμῷ ἄγρυπνον ἀμπαύω θυμὸν ἀδημονίῃ, ἥ με κατ’
οὖν ἐδάμασσεν ἀποζευχθέντος ἑταίρου, μοῦνον ἐπεί με λιπὼν
εἰς ἰδίην Ἔφεσον χθιζὸς ἔβη Θεόδωρος· ὃς εἰ πάλι μὴ
ταχὺς ἔλθοι, οὐκέτι μουνολεχεῖς κοῖτας ἀνεξόμεθα. στρατον
ἤν τινα καὶ παριδεῖν ἐθέλω καλὸν ἀντισυναντῶν, βαιὸν ὅσον
παραβὰς εὐθὺ μεταστρέφομαι. στρατον παῖδα μὲν ἠλιτόμηνον ἐς
ἄφρονα καιρὸν ἁμαρτεῖν, τῷ πείθοντι φέρει πλεῖον ὕβρισμα
φίλῳ. ἤδη δ’ ἐν νεότητι παρήλικα παιδικὰ πάσχειν, τῷ
παρέχοντι πάλιν τοῦτο δὶς αἰσχρότερον. ἔστι δ’ ὅτ’
ἀμφοτέροις τὸ μὲν οὐκέτι, Μοῖρι, τὸ δ’ οὔπω ἀπρεπές,
οἷον ἐγὼ καὶ σὺ τὸ νῦν ἔχομεν. στρατον ὡς ἀγαθὴ θεός
ἐστι, δῑ ἣν ὑπὸ κόλπον, Ἄλεξι, πτύομεν, ὑστερόπουν
ἁζόμενοι Νέμεσιν. ἣν σὺ μετερχομένην οὐκ ἔβλεπες, ἀλλ’
ἐνόμιζες ἕξειν τὸ φθονερὸν κάλλος ἀειχρόνιον. νῦν δὲ τὸ
μὲν διόλωλεν ἐλήλυθε δ’ ἡ τριχάλεπτος δαίμων χοἰ θέραπες νῦν
σε παρερχόμεθα. ξαλλιμαξηυς τὸν τὸ καλὸν μελανεῦντα Θεόκριτον,
εἰ μὲν ἔμ’ ἔχθει, τετράκι μισοίης· εἰ δὲ φιλεῖ, φιλέοις·
ναίχι πρὸς εὐχαίτεω Γανυμήδεος, Οὐράνιε Ζεῦ, καὶ σὺ ποτ’
ἠράσθης. οὐκέτι μακρὰ λέγω. στρατον Εὐκλείδῃ φιλέοντι πατὴρ
θάνεν ἆ μάκαρ αἰεί, καὶ πρὶν ἐς ὅττι θέλοι χρηστὸν ἔχων
πατέρα καὶ νῦν εὔφρονα νεκρόν. ἐγὼ δ’ ἔτι λάθρια παίζω·
φεῦ μοίρης τε κακῆς καὶ πατρὸς ἀθανάτου. σξψτηινυς ὀρθὸν νῦν
ἕστηκας ἀνώνυμον οὐδὲ μαραίνῃ, ἐντέτασαι δ’ ὡς ἂν μή
ποτε παυσόμενον ἀλλ’ ὅτε μοι Νεμεσηνὸς ὅλον παρέκλινεν
ἑαυτόν, πάντα διδούς ἃ θέλω, νεκρὸν ἀπεκρέμασο. τείνεο,
καὶ ῥήσσου, καὶ δάκρυε πάντα ματαίως, οὐχ ἕξεις ἔλεον
χειρὸς ἀφ’ ἡμετέρης. μαρξυς ξορνελιυς φροντο τὴν ἀκμὴν
Θησαυρὸν ἔχειν, κωμῳδέ, νομίζεις, οὐκ εἰδὼς αὐτὴν Φάσματος
ὀξυτέρην. ποιήσει σ’ ὁ χρόνος Μισούμενον, εἶτα Γεωργόν, καὶ
τότε μαστεύσεις τὴν Περικειρομένην. στρατον εἰ κάλλει καυχᾷ,
γίνωσχ’ ὅτι καὶ ῥόδον ἀνθεῖ· ἀλλὰ μαρανθὲν ἄφνω σὺν
κοπρίοις ἐρίφη. ἄνθος γὰρ καὶ κάλλος ἴσον χρόνον ἐστὶ
λαχόντα· ταῦτα δ’ ὁμῇ φθονέων ἐξεμάρανε χρόνος. στρατον εἰ
μὲν γηράσκει τὸ καλόν, μετάδος, πρὶν ἀπέλθῃ εἰ δὲ μένει,
τί φοβῇ τοῦθ’ ὃ μένει διδόναι; στρατον εὐνοῦχός τις ἔχει
καλὰ παιδία· πρὸς τίνα χρῆσιν; καὶ τούτοισι βλάβην οὐχ
ὁσίην παρέχει. ὄντως ὡς ὁ κύων φάτνῃ ῥόδα, μωρὰ δ’
ὑλακτῶν οὔθ’ αὑτῷ παρέχει τἀγαθὸν, οὔθ’ ἑτέρῳ. στρατον
χαῖρε σύ, μισοπόνηρε πεπλασμένε, χαῖρε, βάναυσε ὁ πρῴην
ὀμόσας μηκέτι μὴ διδόναι. μηκέτι νῦν ὀμόσῃς. ἔγνωκα γάρ,
οὐδέ με λήθεις· οἶδα τὸ ποῦ, καὶ πῶς, καὶ τίνι, καὶ τὸ
πόσου. στρατον ἀλλήλοις παρέχουσιν ἀμοιβαδίην ἀπόλαυσιν οἱ
κύνεοι πῶλοι μειρακιευόμενοι· ἀμφαλλὰξ δ’ οἱ αὐτοὶ ἀπόστροφα
νωτοβατοῦνται, τὸ δρᾶν καὶ τὸ παθεῖν ἀντιπεραινόμενοι. οὐ
πλεονεκτεῖται δ’ οὐδ’ ἅτερος· ἄλλοτε μὲν γὰρ ἵσταται ὁ
προδιδοὺς ἄλλοτ’ ὄπισθε πάλιν. τοῦτ’ ἐστὶν πάντως τὸ
προοίμιον· εἰς γὰρ ἀμοιβήν, ὡς λέγεται, κνήθειν οἶδεν ὄνος
τὸν ὄνον. στρατον πέντ’ αἰτεῖς, δέκα δώσω· ἐείκοσι δ’ †
ἀντία ἕξεις. ἀρκεῖ σοι χρυσοῦς; ἤρκεσε καὶ Δανάῃ. στρατον
ἤδη μοι πολιαὶ μὲν ἐπὶ κροτάφοισιν ἔθειραι, καὶ πέος ἐν
μηροῖς ἀργὸν ἀποκρέμαται· ὄρχεις δ’ ἄπρηκτοι, χαλεπὸν δέ με
γῆρας ἱκάνει. οἴμοι· πυγίζειν οἶδα, καὶ οὐ δύναμαι. στρατον
ἄγκιστρον πεπόηκας, ἔχεις ἰχθὺν ἐμέ, τέκνον· ἕλκε μ’
ὅπου βούλει· μὴ τρέχε, μή σε φύγω. στρατον πρῴην τὴν σαύραν
ῥοδοδάκτυλον, Ἄλκιμ’, ἔδειξας· νῦν αὐτὴν ἤδη καὶ
ῥοδόπηχυν ἔχεις. στρατον εἴ με τὸ πυγίζειν ἀπολώλεκε, καὶ
διὰ τοῦτο † ἐκτρέφομαι ποδαγρῶν, Ζεῦ, κρεάγραν με πόει.
στρατον ἢν ἐσίδω τινὰ λευκόν, ἀπόλλυμαι· ἢν δὲ μελίχρουν,
καίομαι· ἢν ξανθὸν δ’, εὐθὺς ὅλος λέλυμαι. στρατον πᾶν
ἄλογον ζῷον βινεῖ μόνον οἱ λογικοὶ δὲ τῶν ἄλλων ζῴων
τοῦτ’ ἔχομεν τὸ πλέον, πυγίζειν εὑρόντες. ὅσοι δὲ γυναιξὶ
κρατοῦνται, τῶν ἀλόγων ζῴων οὐδὲν ἔχουσι πλέον. στρατον
ζεῦγος ἀδελφειῶν με φιλεῖ. οὐκ οἶδα τίν’ αὐτῶν δεσπόσυνον
κρίνω· τοὺς δύο γὰρ φιλέω. χὠ μὲν ἀποστείχει, ὁ δ’
ἐπέρχεται· ἔστι δὲ τοῦ μὲν κάλλιστον τὸ παρόν, τοῦ δὲ τὸ
λειπόμενον. στρατον οἷον ἐπὶ Τροίῃ ποτ’ ἀπὸ Κρήτης,
Θεόδωρε, Ἰδομενεὺς θεράποντ’ ἤγαγε Μηριόνην, τοῖον ἔχω σε
φίλον περιδέξιον. ἦ γὰρ ἐκεῖνος ἄλλα μὲν ἦν θεράπων,
ἄλλα δ’ ἑταιρόσυνος· καὶ σὺ τὰ μὲν βιότοιο πανήμερος ἔργα
τέλει μοι· νύκτα δὲ ^ πειρῶμεν, ναὶ Δία, Μηριόνην. στρατον τίς
δύναται γνῶναι τὸν ἐρώμενον εἰ παρακμάζει, πάντα συνὼν
αὐτῷ μηδ’ ἀπολειπόμενος; τίς δύνατ’ οὐκ ἀρέσαι τὴν
σήμερον, ἐχθὲς ἀρέσκων; εἰ δ’ ἀρέσει, τί παθὼν αὔριον οὐκ
ἀρέσει; στρατον Βουποίητε μέλισσα, πόθεν μέλι τοὐμὸν ἰδοῦσα
παιδὸς ἐφ’ ὑαλέην ὄψιν ὑπερπέτασαι; οὐ παύσῃ βομβεῦσα,
καὶ ἀνθολόγοισι θέλουσα ποσσὶν ἐφάψασθαι χρωτὸς ἀκηροτάτου;
ἔρρ’ ἐπὶ σοὺς μελίπαιδας ὅποι ποτέ, δραπέτι, σίμβλους μή
σε δάκω· κἠγὼ κέντρον ἔρωτος ἔχω. στρατον νυκτερινὴν
ἐπίκωμος ἰὼν μεταδόρπιον ὥρην ἄρνα λύκος θυρέτροις εὗρον
ἐφεσταότα, υἱὸν Ἀριστοδίκου τοῦ γείτονος· ὃν περιπλεχθεὶς
ἐξεφίλουν ὅρκοις πολλὰ χαριζόμενος. νῦν δ’ αὐτῷ τί φέρων
δωρήσομαι; οὔτ’ ἀπάτης γὰρ ἄξιος, Ἑσπερίης οὔτ’
ἐπιορκοσύνης. στρατον πρόσθε μὲν ἀντιπρόσωπα φιλήματα καὶ τὰ
πρὸ πείρας εἴχομεν ἦς γὰρ ἀκμήν, Δίφιλε, παιδάριον. νῦν
δέ σε τῶν ὄπιθεν γουνάζομαι, οὐ παρεόντων ὕστερον· ἔστω
γὰρ πάντα καθ’ ἡλικίην. στρατον Ἐμπρήσω σε, θύρη, τῇ
λαμπάδι, καὶ τὸν ἔνοικον συμφλέξας μεθύων, εὐθὺς ἄπειμι
φυγάς, καὶ πλώσας Ἀδριανὸν ἐπ’ οἴνοπα πόντον, ἀλήτης
φωλήσω γε θύραις νυκτὸς ἀνοιγομέναις. στρατον δεξιτερὴν ὀλίγον
δὸς ἐπὶ χρόνον, οὐχ ἵνα παύσῃς (κεἲ μ’ ὁ καλὸς χλεύην
ἔσχἐ χοροιτυπίης. ἀλλ’, εἰ μὴ πλευρῇ παρεκέκλιτο πατρὸς
ἀκαίρως, οὐκ ἂν δή με μάτην εἶδε μεθυσκόμενον. στρατον ἐκ
ποίου ναοῦ, πόθεν ὁ στόλος οὗτος Ἐρώτων, πάντα καταστίλβων;
ἄνδρες, ἀμαυρὰ βλέπω. τίς τούτων δοῦλος, τίς ἐλεύθερος; οὐ
δύναμ’ εἰπεῖν. ἄνθρωπος τούτων κύριος; οὐ δύναται. εἰ δ’
ἐστίν, μείζων πολλῷ Διός, ὃς Γανυμήδην ἔσχε μόνως, θεὸς
ὢν πηλίκος· ὃς δὲ πόσους; στρατον †2οὐδ’ αὐτή σ’ ἡ λέξις,
ἀκοινώνητε, διδάσκει, ἐξ ἐτύμου φωνῆς ῥήμασιν ἑλκομένη;
πᾶς φιλόπαις λέγεται, Διονύσιε, κοὐ φιλοβούτταις. πρὸς τοῦτ’
ἀντειπεῖν μή τι πάλιν δύνασαι; Πύθῑ ἀγωνοθετῶ, σὺ δ’
Ὀλύμπια· χοὒς ἀποβάλλων ἐκκρίνω, τούτους εἰς τὸν ἀγῶνα
δέχῃ. μελεαγερ πάγκαρπόν σοι, Κύπρι, καθήρμοσε, χειρὶ τρυγήσας
παίδων ἄνθος, Ἔρως ψυχαπάτην στέφανον. ἐν μὲν γὰρ κρίνον
ἡδὺ κατέπλεξεν Διόδωρον, ἐν δ’ Ἀσκληπιάδην, τὸ γλυκὺ
λευκόιον. ναὶ μὴν Ἡράκλειτον ἐπέπλεκεν, ὡς ἀπ’ ἀκάνθης †
εἳς ῥόδον,1 οἰνάνθη δ’ ὥς τις ἔθαλλε Δίων χρυσάνθη δὲ
κόμαισι κρόκον Θήρωνα συνῆψεν ἐν δ’ ἔβαλ’ ἑρπύλλου κλωνίον
Οὐλιάδην, ἁβροκόμην δὲ Μυΐσκον, ἀειθαλὲς ἔρνος ἐλαίης
ἱμερτοὺς δ’ Ἀρέτου κλῶνας ἀπεδρέπετο. ὀλβίστη νήσων ἱερὰ
Τύρος, ἣ τὸ μυρόπνουν ἄλσος ἔχει παίδων Κύπριδος
ἀνθοφόρον. μελεαγερ ἁ πύματον καμπτῆρα καταγγέλλουσα κορωνίς,
ἑρκοῦρος γραπταῖς πιστοτάτα σελίσιν, φαμὶ τὸν ἐκ πάντων
ἠθροισμένον εἰς ἕνα μόχθον ὑμνοθετᾶν βύβλῳ τᾷδ’
ἐνελιξάμενον ἐκτελέσαι Μελέαγρον, ἀείμνηστον δὲ Διοκλεῖ
ἄνθεσι συμπλέξαι μουσοπόλον στέφανον. οὖλα δ’ ἐγὼ καμφθεῖσα
δρακοντείοις ἴσα νώτοις, σύνθρονος ἵδρυμαι τέρμασιν
εὐμαθίας. στρατον ἦ τάχα τις μετόπισθε κλύων ἐμὰ παίγνια
ταῦτα, πάντας ἐμοὺς δόξει τοὺς ἐν ἔρωτι πόνους· ἄλλα δ’
ἐγὼν ἄλλοισιν ἀεὶ φιλόπαισι χαράσσω γράμματ’ , ἐπεί τις
ἐμοὶ τοῦτ’ ἐνέδωκε θεός.