Καλλίνου π. ἱερὸν τὸ τοῦ Σμινθέως Ἀπόλλωνος· τοῖς ἐκ τῆς
Κρήτης ἀφιγμένοις Τεύκροις, οὓς πρῶτος παρέδωκε Καλλῖνος ὁ
τῆς ἐλεγείας ποιητής, ἠκολούθησαν δὲ πολλοί, χρησμὸς ἦν
κτλ. φησὶ δὲ Καλλισθένης ἁλῶναι τὰς Σάρδεις ὑπὸ Κιμμερίων
πρῶτον, εἶθ’ ὑπὸ Τρηρῶν καὶ Λυκίων, ὅπερ καὶ Καλλῖνον
δηλοῦν τὸν τῆς ἐλεγείας ποιητήν, ὕστατα δὲ τὴν ἐπὶ Κύρου
καὶ Κροίσου γενέσθαι ἅλωσιν. λέγοντος δὲ τοῦ Καλλίνου τὴν
ἔφοδον τῶν Κιμμερίων ἐπὶ τοὺς Ἠσιονῆας γεγονέναι καθ’ ἣν
αἱ Σάρδεις ἑάλωσαν, εἰκάζουσιν οἱ περὶ τὸν Σκήψιον ἰαστὶ
λέγεσθαι Ἠσιονεῖς τοὺς Ἀσιονεῖς· τάχα γὰρ <ἡ Ἠσιονία
ὥσπερ> ἡ Μῃονία φησίν Ἀσία ἐλέγετο, καθ’ ὃ καὶ Ὅμηρος
ἔιηκεν· Ἀσίῳ ἐν λειμῶνι Καϋστρίου ἀμφὶ ῥέεθρα.
ἀναληφθεῖσα δ’ ἀξιολόγως ὕστερον διὰ τὴν ἀρετὴν τῆς χώρας
ἡ πόλις καὶ οὐδεμιᾶς λειπομένη τῶν ἀστυγειτόνων, νεωστὶ
ὑπὸ σεισμῶν ἀπέβαλε πολλὴν τῆς κατοικίας. καὶ τὸ παλαιὸν
δὲ συνέβη τοῖς Μάγνησιν ὑπὸ Τρηρῶν ἄρδην ἀναιρεθῆναι,
Κιμμερικοῦ ἔθνους, εὐτυχήσαντας πολὺν χρόνον, τῷ δ’ ἑξῆς
ἔτει Μιλησίους κατασχεῖν τὸν τόπον. Καλλῖνος μὲν οὖν ὡς
εὐτυχούντων ἔτι τῶν Μαγνήτων μέμνηται καὶ κατορθούντων ἐν
τῷ πρὸς τοὺς Ἐφεσίους πολέμῳ, Ἀρχίλοχος δὲ ἤδη φαίνεται
γνωρίζων τὴν γενομένην αὐτοῖς συμφοράν· Κλαίω τὰ Θασίων οὐ
τὰ Μαγνήτων κακά. ἐξ οὗ καὶ <αὐ> τὸν νεώτερον εἶναι τοῦ
Καλλίνου τεκμαίρεσθαι πάρεστιν. ἄλλης δέ τινος ἐφόδου τῶν
Κιμμερίων μέμνηται πρεσβυτέρας ὁ Καλλῖνος ἐπὰν φῇ· Νῦν δ’
ἐπὶ Κιμμερίων στρατὸς ἔρχεται ὀβριμοεργῶν· ἐν ᾗ τὴν
Σάρδεων ἅλωσιν δηλοῖ. φησὶ δ’ Ἡρόδοτος τοὺς Παμφύλους τῶν
μετὰ Ἀμφιλόχου καὶ Κάλχαντος εἶναι λαῶν μιγάδων τινῶν ἐκ
Τροίας συνακολουθησάντων· τοὺς μὲν δὴ πολλοὺς ἐνθάδε
καταμεῖναι, τινὰς δὲ σκεδασθῆναι πολλαχοῦ τῆς γῆς. Καλλῖνος
δὲ τὸν μὲν Κάλχαντα ἐν Κλάρῳ τελευτῆσαι τὸν βίον φησί,
τοὺς δὲ λαοὺς μετὰ Μόψου τὸν Ταῦρον ὑπερθέντας τοὺς μὲν ἐν
Παμφυλίᾳ μεῖναι, τοὺς δ’ ἐν Κιλικίᾳ μερισθῆναι καὶ Συρίᾳ
μέχρι καὶ Φοινίκης. ἀπώλοντο δὲ καὶ Μάγνητες οἱ πρὸς τῷ
Μαιάνδρῳ διὰ τὸ πλέον ἀνεθῆναι, ὥς φησι Καλλῖνος ἐν τοῖς
Ἐλεγείοις καὶ Ἀρχίλοχος· ἑάλωσαν γὰρ ὑπὸ Ἐφεσίων. π. τῶν
Ἑπτὰ ἐπὶ Θήβας·ἔτεσι δὲ οὐ πολλοῖς ὕστερον ὁμοῦ
Θερσάνδρῳ στρατευούσιν ἐπὶ τὰς Θήβας, οὓς Ἐπιγόνους
καλοῦσιν Ἕλληνες. . . ἐποιήθη δὲ ἐς τὸν πόλεμον τοῦτον καὶ
ἔπη Θηβαίοις· τὰ δὲ ἔπη ταῦτα Καλλῖνος, ἀφικόμενος αὐτῶν
ἐς μνήμην, ἔφησεν Ὅμηρον τὸν ποιήσαντα εἶναι· Καλλίνῳ δὲ
πολλοί τε καὶ ἄξιοι λόγου κατὰ ταὐτὰ ἔγνωσαν. ἐγὼ δὲ τὴν
ποίησιν ταύτην μετά γε Ἰλιάδα καὶ τὰ ἔπη τὰ ἐς Ὀδυσσέα
ἐπαινῶ μάλιστα. π. ἐλεγείας· λέγει δὲ (ὁ Πρόκλος) καὶ
ἀριστεῦσαι τῷ μέτρῳ Καλλῖνόν τε τὸν Ἐφέσιον καὶ Μίμνερμον
τὸν Κολοφώνιον, ἀλλὰ καὶ τὸν Τηλέφου Φιλητᾶν τὸν Κῷον καὶ
Καλλίμαχον τὸν Βάττου. Σημωνίδης μὲν οὖν κατὰ Ἀρχίλοχον
φέρεται, Καλλῖνος δὲ πρεσβύτερος οὐ μακρῷ· τῶν γὰρ Μαγνήτων
ὁ μὲν Ἀρχίλοχος ὀλωλότων, ὁ δὲ εὐημερούντων μέμνηται·
Εὔμηλος δὲ ὁ Κορίνθιος πρεσβύτερος ὢν ἐπιβεβληκέναι Ἀρχίᾳ
τῷ Συρακούσας κτίσαντι. Ἐλεγείων Καλλίνου· π. τόλμης·