πηιλιππυς Πεντάμετρον μόνον Ἰίαίρβ θεὰ Παφίη· σὴν γὰ^ ἀεὶ
δύναμιν κάλλος τ’ ἀθάνατον καὶ σέβας ἰμβρόβν πάντες τιμῶσιν
θνατοὶ ἐφαμέριοι ἐν πᾶσιν μύθοις ἔργοισίν τε καλοῖς· πάντῃ
γὰρ πᾶσιν σὴν δηλοῖς τιμήν. πηαεδιμυς τρίμετρον Καλλίστρατός
σοι, Ζηνὸς ὦ διάκτορε, ἔθηκε μορφῆς ξυνὸν ἥλικος τύπον
Κηφισιεὺς ὁ κοῦρος· ᾧ χαρείς, ἄναξ, Ἀπολλοδώρου παῖδα καὶ
πάτραν σάω. τηεοξριτυς χωλὸν τρίμετρον ὁ μουσοποιὸς ἐνθάδ’
Ἱππῶναξ κεῖται. εἰ μὲν πονηρός, μὴ ποτέρχευ τῷ τύμβῳ· εἰ
δ’ ἐσσὶ κρήγυός τε καὶ παρὰ χρηστῶν, θαρσέων καθίζευ, κἢν
θέλῃς, ἀπόβριξον. αναξρεον τετράμετρον ἀλκίμων σ’, ὦ
’ριστοκλείδη, πρῶτον οἰκτείρω φίλων ὤλεσας δ’ ἥβην, ἀμύνων
πατρίδος δουληίην. πηαλαεξυς τρίμετρον μείουρον ἢ κόλουρον
νικῶ δίαυλον. ἀλλ’ ἐγὼ παλαίων. ἐγὼ δὲ πεντάεθλον. ἀλλ’
ἐγὼ πύξ. — καὶ τίς τύ; — Τιμόδημος. ἀλλ’ ἐγὼ Κρής. ἐγὼ
δὲ Κρηθεύς. ἀλλ’ ἐγὼ Διοκλῆς. — καὶ τίς πατήρ τοι; —
Κλεῖνος. ὥσπερ ἄμμιν. — Ἔμπη δὲ νικῇς; — Ἰσθμοῖ. — τὺ δ’
ἔμπη; — Νέμειον ἂν λειμῶνα, καὶ παρ’ Ἥρᾳ. πηαλαεξυς
ἑνδεκασυλλάβιον τρίμετρον οὕτω καλούμενον τοῦτ’ ἐγὼ τὸ
περισσὸν εἰκόνισμα τοῦ κωμῳδογέλωτος, εἰς θρίαμβον κισσῷ
καὶ στεφάνοισιν ἀμπυκασθέν, ἔστασ’, ὄφρα Λύκωνι σᾶμ’
ἐπείη. ὅσσα γὰρ † καθύπερθε λαμπρὸς ἁνήρ· μνᾶμα τοῦ
χαρίεντος ἔν τε λέσχᾳ ἒν τ’ οἴνῳ τόδε κἄτι τοῖς ἔπειτα
ἄγκειται, παράδειγμα τᾶς ὀπωπᾶς. ξαλλιμαξηυς κωμικὸν
τετράμετρον ὁ Λύκτιος Μενοίτας τὰ τόξα ταῦτ’ ἐπειπὼν ἔθηκε·
τῆ, κέρας τοι δίδωμι καὶ φαρέτρην, Σάραπι· τοὺς δ’ ὀιστοὺς
ἔχουσιν Ἑσπερῖται. τηεοδοριδας Ἑσπερῖται τετράμετρον
Ἀρχιλόχειον ἐκ δολίχου τόνδε σφυρήλατον, ὡς τάχει κρατήσας,
Πᾶις Ἀριστομάχειος ἀνείλετο χάλκεον λέβητα. ξαλλιμαξηυς
Πεντάμετρον βακχικόν. ἔστι δ’ οὐ τέλειον τὸ ἐπίγραμμα
ἔρχεται πολὺς μὲν Αἰγαῖον διατμήξας ἀπ’ οἰνηρῆς Χίου
ἀμφορεύς, πολὺς δὲ Λεσβίης ἄωτον νέκταρ οἰνάνθης ἄγων.
ξαλλιμαξηυς τετράμετρον ἑκκαίδεκα συλλαβῶν. οὐ δὲ τοῦτο
τέλειον ἁ ναῦς, ἃ τὸ μόνον φέγγος ἐμὶν τὸ γλυκὺ τᾶς ζόας
ἅρπαξας, ποτὶ τὲ Ζανὸς ἱκνεῦμαι λιμενοσκόπω σιμονιδες
πεντάμετρον ὑπορχηματικόν τίς εἰκόνα τάνδ’ ἀνέθηκεν; Δωριεὺς
ὁ Θούριος. οὐ Ῥόδιος γένος ἦν; ναί, πρὶν φυγεῖν γε
πατρίδα, δεινᾷ γε χειρὶ πολλὰ ῥέξας ἔργα καὶ βίαια.
ηεγεσιππυς ἐπὶ ἑξαμέτρου τρίμετρον ἐπαδόμενον ἐρρέτω ἦμαρ
ἐκεῖνο, καὶ οὐλομένη σκοτόμαινα, βρόμος τε δεινὸς ἠνεμωμένης
ἁλός, οἵ ποτε νῆ’ ἐκύλισαν, ἐφ’ ἧς ὁ τὰ πολλὰ μελίφρων
Ἀβδηρίων ἄπρηκτα θεοῖσιν εὔχετο· ῥαίσθη γὰρ διὰ πάντα,
προσηνέχθη δὲ κλύδωνι τρηχεῖαν εἰς Σέριφον, αἰδοίων ὅθι
προξείνων ὑπὸ χερσὶ λαχὼν πυρός, ἵκετο πάτρην Ἄβδηρα,
κρωσσῷ χαλκέῳ περισταλείς. ανονψμι επιγραμματιξι ἐπὶ
ἑξαμέτρῳ πεντάμετρον, εἶτα τρίμετρον τόνδε Πύρης ἀνέθηκε
Πολυμνήστου φίλος υἱός, εὐξάμενος δεκάτην Παλλάδι Τριτογενεῖ,
Κυδωνιάτας Κρησίλας εἰργάξατο. σιμονιδες ἐπὶ ἑξαμέτρῳ
πεντάμετρον καὶ δύο τρίμετροι, εἶτα ἑξάμετρον Ἀργεῖος
Δάνδης σταδιοδρόμος ἐνθάδε κεῖται, νίκαις ἱππόβοτον πατρίδ’
ἐπευκλεΐσας, Ὀλυμπίᾳ δίς, ἐν δὲ Πυθῶνι τρία, δύω δ’ ἐν
Ἰσθμῷ, πεντεκαίδεκ’ ἐν Νεμέᾳ· τὰς δ’ ἄλλας νίκας οὐκ
εὐμαρές ἐστ’ ἀριθμῆσαι. ανονψμι επιγραμματιξι ἐπὶ δύο
ἑξαμέτροις πεντάμετρον εἰμὶ Δίκων υἱὸς Καλλιμβρότου· αὐτὰρ
ἐνίκων τετράκις ἐν Νεμέᾳ, δὶς Ὀλύμπια, πεντάκι Πυθοῖ, τρὶς
δ’ Ἰσθμῷ· στεφανῶ δ’ ἄστυ Συρακοσίων. ανονψμι επιγραμματιξι
ἐπὶ τρισὶν ἑξαμέτροις πεντάμετρον. Σπάρτας μὲν βασιλῆες
ἐμοὶ πατέρες καὶ ἀδελφοί· ἅρμασι δ’ ὠκυπόδων ἵππων νικῶσα
Κυνίσκα εἰκόνα τάνδ’ ἔστησα. μόναν δέ με φαμι γυναικῶν
Ἑλλάδος ἐκ πάσας τόνδε λαβεῖν στέφανον. ανονψμι επιγραμματιξι
ἐπὶ ἑξαμέτρῳ δίμετρον Ἰφίων ἔγραψεν ἑᾷ χερί, τόν ποκα
ὕδωρ ἔθρεψε Πειρήνης ἄπο. παρμενισξυς ἐπὶ ἑξαμέτρῳ
ἑνδεκασύλλαβον χάλκεα ἔργα, λέγοισθε θοῆς ἐπινίκια πώλου,
ἥτις κεντροραγὴς βαλοῦσα παῖδα, ψιλὴ λευρὸν ἔθυσε περὶ
δρόμον. ἐκ δ’ ἄρ’ ἐκείνου Παρμένων χρυσέης κύρησε νίκης.
Φώκριτε, σῷ δ’ ἄρα παιδὶ Ἀμυκλαΐδαι ^ βασιλῆες πατρῴων
ἔδοσαν λαχεῖν ἀέθλων. σιμονιδες ἐπὶ ἑξαμέτρῳ ἑννεασύλλαβον
ἄνθηκεν τόδ’ ἄγαλμα Κορίνθιος ὅσπερ ἐνίκα ἐν Δελφοῖς ποσὶ
Νικολᾴδας, καὶ Παναθηναίοις στεφάνους λάβε πέντ’ ἐπ’ ἀέθλοις
ἑξῆς ἀμφιφορεῖς ἐλαίου· Ἰσθμῷ δ’ ἐν ζαθέᾳ τρὶς ἐπισχερὼ
οἶδεν ἑλόντα ἀκτὴ Ποντομέδοντος ἆθλον· καὶ Νεμέᾳ τρὶς
ἐνίκησεν, καὶ τετράκις ἄλλα Πελλάνᾳ, δύο δ’ ἐν Λυκαίῳ,
καὶ Τεγέᾳ, καὶ ἐν Αἰγίνᾳ, κρατερᾷ τ’ Ἐπιδαύρῳ, καὶ
Θήβᾳ, Μεγάρων τε δάμῳ· ἐν δὲ Φλιοῦντι σταδίῳ, τά τε πέντε
κρατήσας ηὔφρανεν μεγάλαν Κόρινθον. σιμονιδες ἐπὶ ἑξαμέτρῳ
ἐναλλὰξ τό τε κωμικὸν τετράμετρον δύο συλλαβαῖς λεῖπον καὶ
τὸ Ἀρχιλόχειον σκάζον τρίμετρον πατρίδα κυδαίνων ἱερὴν πόλιν
Ὦπις Ἀθανᾶς, τέκνον μελαίνης γῆς, χαρίεντας αὐλοὺς τούσδε
σὺν Ἡφαίστῳ τελέσας, ἀνέθηκ’ Ἀφροδίτῃ.καλοῦ, δαμασθεὶς
ἱμέρῳ Βρύσωνος. τηεοδοριδας ἐπὶ τῷ ἀρτίῳ τριμέτρῳ
δίμετρον ἀπὸ τοῦ ὑπορχηματικοῦ πενταμέτρου Μνασάλκεος τὸ
σᾶμα τῶ Πλαταΐδα, τῶ λεγῃοποιῶ· ἁ Μῶσα δ’ αὐτῶ τᾶς
Σιμωνίδα πλάτας ἦς ἀποσπάραγμα· κενά τε κλαγγὰν
κἀπιλακυθίστρια διθυραμβοχάνα. τέθνακε, μὴ βάλωμες· εἰ δέ κε
ζόεν, τύμπανὸν κ’ ἐφύση. πηαεδιμυς ἐπὶ τριμέτρῳ ἀρτίῳ
ἐπῳδὸν τετράμετρον ἡρωικὸν κατὰ τὴν παρεσχάτην σκάζον τόξον
μέν, ᾧ Γίγαντος ὤλεσας σθένος, ἴσχε βίης, Ἑκάεργ’
ἀνάσσων· † οὒ οἱ φαρέτρη λύεται λυκοκτόνος· τοῖσδε δ’ ἐπ’
ἠιθέοις ὀιστὸν ^ στρέφειν Ἔρωτος, τόφρ’ ἀλέξωνται πάτρῃ,
θαρσαλέοι φιλότατι κούρων πυροῖ γὰρ ἀλκήν,^ καὶ θεῶν
ὑπέρτατος αἰὲν ὅδε προμάχους ἀέξειν. Μελιστίωνος δ’, ὦ
πατρώιον σέβας Σχοινιέων, ἐπίηρα δέχθαι. ασξλεπιαδες ἐπὶ
τετραμέτρῳ τῷ γεγονότι ἀπὸ ἀρτίου τριμέτρου κατὰ πρόσθεσιν
βάσεως τελευταίας μείουρον τρίμετρον ἰὼ παρέρπων, μικρόν, εἴ
τι κἀγκονεῖς, ἄκουσον τὰ Βότρυος περισσὰ δῆτα κήδη, ὃς
πρέσβυς ὀγδώκοντ’ ἐτῶν τὸν ἐννέων ἔθαψεν ἤδη τι τέχνᾳ
καὶ σοφὸν λέγοντα. φεῦ τὸν τεκόντα, φεῦ δὲ καὶ σέ, Βότρυος
φίλος παῖ, ὅσων ἄμοιρος ἡδονῶν ἀπώλευ. ξαλλιμαξηυς ἐπὶ
τῇ τοὖ προάγοντος τετραμέτρου ἐσχάτῃ διποδίᾳ
ἑνδεκασύλλαβον τὰ δῶρα τῇ Ἀφροδίτῃ Σῖμον ἡ περίφοιτος
εἰκόν’ αὑτῆς ἔθηκε, τήν τε μίτρην, ἣ μαστοὺς ἐφίλησε τόν
τε πανὸν καὶ τοὺς ποτ’ ἀντίναξεν ἀυτοῦσ’ ἀν ὄρη τάλαινα
θύρσους. ξαλλιμαξηυς ἐπὶ διπλασιασθείσῃ τᾖ διποδίᾳ ἐπῳδὸς
τετράμετρος, πλεονάζων μίᾳ συλλαβῇ τοὖ ἑξαμέτρου Δήμητρι
τῇ Πυλαίῃ, τῇ τοῦτον οὑκ Πελασγῶν Ἀκρίσιος τὸν νηὸν
ἐδείματο, ταῦθ’ ὁ Ναυκρατίτης καὶ τῇ κάτω θυγατρὶ τὰ δῶρα
Τιμόδημος εἵσατο, τῶν κερδέων δεκατεύματα· καὶ γὰρ εὔξαθ’
οὕτως. σιμονιδες ἐπὶ τῷ αὐτῷ ^ τετραμέτρῳ μείουρον
τρίμετρον μνήσομαι· οὐ γὰρ ἔοικεν ἀνώνυμον ἐνθάδ’
Ἀρχεναύτεω κεῖσθαι θανοῦσαν ἀγλαὰν ἄκοιτιν, Ξανθίππην
Περιάνδρου ἀπέκγονον, ὃς ποθ’ ὑψιπύργου σήμαινε λαοῖς τέρμ’
ἔχων Κορίνθου. πηαλαεξυς ἐπὶ τετραμέτρῳ τρίμετρον ἄρτιον,
εἶθ’ ἑξάμετρον ἐναλλάξ Φῶκος ἐπὶ ξείνῃ μὲν ἀπέφθιτο·
κῦμα γὰρ μέλαινα νεῦς οὐχ ὑπεξήνεικεν, οὐδ’ % ἐδέξατο,
ἀλλὰ κατ’ Αἰγαίοιο πολὺν βυθὸν ^ ᾤχετο πόντου, βίῃ Νότου
πρήσαντος ἐσχάτην ἅλα. τύμβου δ’ ἐν πατέρων κενεοῦ λάχεν
ὃν πέρι Προμηθὶς μήτηρ, λυγρῇ ὄρνιθι πότμον εἰκέλη, αἰαῖ
κωκύει τὸν ἑὸν γόνον ἤματα πάντα, λέγουσα τὸν πρόωρον ὡς
ἀπέφθιτο. ξαλλιμαξηυς ἐπὶ τῷ αὐτῷ τετραμέτρῳ
ἐνδεκασύλλαβον σιμονιδες ἐπὶ τῷ αὐτῷ τετραμέτρῳ
τετράμετρον ὅμοιον τῷ “εἴ μοι γένοιτο παρθένος καλή τε καί
τέρεινα” μία δὲ μόνον συλλαβῇ πλεονάζον· ἐπὶ τοῦ τετάρτου
ποδὸς οὐκ ἔχει ἴαμβον, ἀλλ’ ἀνάπαιστον πολλάκι δὴ φυλῆς
Ἀκαμαντίδος ἐν χοροῖσιν Ὧραι ἀνωλόλυξαν κισσοφόροις ἐπὶ
διθυράμβοις αἱ Διονυσιάδες, μίτραισι δὲ καὶ ῥόδων ἀώτοις
σοφῶν ἀοιδῶν ἐσκίασαν λιπαρὰν ἔθειραν, οἳ τόνδε τρίποδά
σφισι μάρτυρα Βακχίων ἀέθλων ἔθηκαν· κείνους δ’ Ἀντιγένης
ἐδίδασκεν ἄνδρας. εὖ δ’ ἐτιθηνεῖτο γλυκερὰν ὄπα Δωρίοις
Ἀρίστων Ἀργεῖος ἡδὺ πνεῦμα χέων καθαρῶς ἐν αὐλοῖς· τῶν
ἐχορήγησεν κύκλον μελίγηρυν Ἱππόνικος Στρούθωνος υἱός,
ἅρμασιν ἐν Χαρίτων φορηθείς, αἳ οἱ ἐπ’ ἀνθρώπους ὄνομα
κλυτὸν ἀγλαάν τε νίκαν θῆκαν ἰοστεφάνων θεᾶν ἕκατι Μοισᾶν.
νιξαενετυς ἐπὶ ἑξαμέτρῳ τρίμετρον οἶνός τοι χαρίεντι πέλει
ταχὺς ἵππος ἀοιδῷ· ὕδωρ δὲ πίνων οὐδὲν ἂν τέκοις
σοφόν. τοῦτ’ ἔλεγεν, Διόνυσε, καὶ ἔπνεεν οὐχ ἑνὸς ἀσκοῦ
Κρατῖνος, ἀλλὰ παντὸς ὠδώδει πίθου. τοιγὰρ ὑπὸ στεφάνοις
μέγας ἔβρυεν, εἶχε δὲ κισσῷ μέτωπον ὥσπερ καὶ σὺ
κεκροκωμένον. σιμονιδες ἑξάμετρος καὶ οὗτος τροχαϊκὸς
τετράμετρος κατὰ μετάθεσιν τῆς λέξεως Μοῦσά μοι Ἀλκμήνης
καλλισφύρου υἱὸν ἄειδε. υἱὸν Ἀλκμήνης ἄειδε Μοῦσά μοι
καλλισφύρου. τιμοξρεον ὁμοίως Κηία με προσῆλθε φλυαρία οὐκ
ἐθέλοντα. οὐκ ἐθέλοντά με προσῆλθε Κηΐα φλυαρία. σοξρατες
ὄλβιε Πυθαγόρη, Μουσέων Ἑλικώνιον ἔρνος, εἰπέ μοι
εἰρομένῳ, ὁπόσοι σοφίης κατ’ ἀγῶνα σοῖσι δόμοισιν ἔασιν,
ἀεθλεύοντες ἄριστα. τοιγὰρ ἐγὼν εἴποιμι, Πολύκρατες·
ἡμίσεες μὲν ἀμφὶ καλὰ σπεύδουσι μαθήματα· τέτρατοι αὖτε
ἀθανάτου φύσεως πεπονήαται· ἑβδομάτοις δὲ σιγὴ πᾶσα μέμηλε,
καὶ ἄφθιτοι ἔνδοθι μῦθοι· τρεῖς δὲ γυναῖκες ἔασι, Θεανὼ δ’
ἔξοχος ἄλλων. τόσσους Πιερίδων ὑποφήτορας αὐτὸς ἀγινῶ.
ανονψμι επιγραμματιξι εἰς ἄγαλμα Παλλάδος Παλλὰς ἐγὼ χρυσῆ
σφυρήλατος· αὐτὰρ ὁ χρυσὸς αἰζηῶν πέλεται δῶρον ἀοιδοπόλων.
ἥμισυ μὲν χρυσοῖο Χαρίσιος, ὀγδοάτην δὲ Θέσπις, καὶ δεκάτην
μοῖραν ἔδωκε Σόλων, αὐτὰρ ἐεικοστὴν Θεμίσων τὰ δὲ λοιπὰ
τάλαντα ἐννέα, καὶ τέχνη δῶρον Ἀριστοδίκου. ανονψμι
επιγραμματιξι ἁ Κύπρις τὸν Ἔρωτα κατηφιόωντα προσηύδα· τίπτε
τοι, ὦ τέκος, ἄλγος ἐπέχραεν; ὃς δ’ ἀπάμειπτο· Πιερίδες
μοι μῆλα διήρπασαν ἄλλυδις ἄλλη, αἰνύμεναι κόλποιο, τὰ δὴ
φέρον ἐξ Ἑλικῶνος. Κλειὼ μὲν μήλων πέμπτον λάβε· δωδέκατον
δὲ Εὐτέρπη· ἀτὰρ ὀγδοάτην λάχε δῖα Θάλεια· Μελπομένη δ’
εἰκοστὸν ἀπαίνυτο· Τερψιχόρη δὲ τέτρατον ἑβδομάτην δ’ Ἐρατὼ
μετεκίαθε μοίρην ἡ δὲ τριηκόντων με Πολύμνια νόσφισε μήλων,
Οὐρανίη δ’ ἑκατόν τε καὶ εἴκοσι· Καλλιόπη δὲ βριθομένη
μήλοισι τριηκοσίοισι βέβηκε. σοὶ δ’ ἄρα κουφοτέρῃσιν ἐγὼ
σὺν χερσὶν ἱκάνω, πεντήκοντα φέρων τάδε λείψανα μῆλα θεάων.
ανονψμι επιγραμματιξι εἰς τὴν Αὐγείου κόπρον Αὐγείην ἐρέεινε
μέγα σθένος Ἀλκεΐδαο, πληθὺν βουκολίων διζήμενος· ὃς δ’
ἀπάμειπτο· ἀμφὶ μὲν Ἀλφειοῖο ῥοάς, φίλος, ἥμισυ τῶνδε·
μοίρη δ’ ὀγδοάτη ὄχθον Κρόνου ἀμφινέμονται· δωδεκάτη δ’
ἀπάνευθε Ταραξίπποιο παρ’ ἱρὸν ἀμφὶ δ’ ἄρ’ Ἤλιδα δῖαν
ἐεικοστὴ νεμέθονται· αὐτὰρ ἐν Ἀρκαδίῃ γε τριηκοστὴν
προλέλοιπα· λοιπὰς δ’ αὖ λεύσσεις ἀγέλας τόδε πεντήκοντα.
ανονψμι επιγραμματιξι εἰμὶ πατρὸς λευκοῖο μέλαν τέκος, ἄπτερος
ὄρνις, ἄχρι καὶ οὐρανίων ἱπτάμενος νεφέων κούραις δ’
ἀντομένῃσιν ἀπενθέα δάκρυα τίκτω· εὐθὺ δὲ γεννηθεὶς λύομαι
εἰς ἀέρα. ανονψμι επιγραμματιξι Ὡρονόμων ὄχ’ ἄριστε, πόσον
παρελήλυθεν ἠοῦς; ὅσσον ἀποιχομένοιο δύο τρίτα, δὶς τόσα
λείπει. ανονψμι επιγραμματιξι χάλκεός εἰμι λέων κρουνοὶ δέ μοι
ὄμματα δοιά, καὶ στόμα, καὶ δὲ θέναρ δεξιτεροῖο ποδός.
πλήθει δὲ κρητῆρα δύ’ ἤμασι δεξιὸν ὄμμα, καὶ λαιὸν
τρισσοῖς, καὶ πισύροισι θέναρ· ἄρκιον ἓξ ὥραις πλῆσαι
στόμα· σὺν δ’ ἅμα πάντα, καὶ στόμα καὶ γλῆναι καὶ θέναρ,
εἰπὲ πόσον. ανονψμι επιγραμματιξι ἕξ, ἕν, πέντε, δύο, τρία,
τέσσαρα κῦβος ἐλαύνει. ανονψμι επιγραμματιξι ἄνδρ’ ἐμὸν
ἔκταν’ ἑκυρός, ἑκυρὸν δ’ ἔκτανεν ἀνὴρ, καὶ δαὴρ ἑκυρόν,
καὶ ἑκυρὸς γενέτην. ανονψμι επιγραμματιξι λέβητας ἔγνων μὴ
σιωπᾶν εἰδότας, πλὴν ἄρτια τὸν χαλκὸν ἠχεῖν προτρέπειν,
ἀντικτυποῦντος τοῦ πρώτου τῷ δευτέρῳ, καὶ μεταδιδόντος τῷ
τετάρτῳ τοῦ τρίτου. ἐὰν δὲ τὸ κινοῦν ἠρεμῇ καὶ μὴ
πνέῃ, ἄφωνος ὁ λέβης· τῇ φύσει γὰρ οὐ λάλος. τῶν σῶν δὲ
λεβήτων ἡ φύσις μὲν εὔστομος· σῇ ^ δ’ ἐντυχοῦσα γίνετ’
εὐστομωτέρα, σιγῶσ’ ὅταν δεῖ, καὶ λαλοῦσ’ ὅταν δέοι.
ανονψμι επιγραμματιξι τοὺς χιλίους στατῆρας, οὓς ἐκτησάμην,
λαβεῖν κελεύω τοὺς ἐμοὺς παῖδας δύο· πλὴν γνησίου τὸ
πέμπτον ηὐξήσθω δέκα μέτρου τετάρτου τῶν λαχόντων τῷ νόθῳ.
ανονψμι επιγραμματιξι ἓξ μνῶν ἓξ φιάλας Κροῖσος βασιλεὺς
ἀνέθηκεν δραχμῇ τὴν ἑτέρην μείζονα τῆς ἑτέρης. ανονψμι
επιγραμματιξι ἄμφω μὲν ἡμεῖς εἴκοσι μνᾶς ἕλκομεν, Ζῆθός τε
χὠ ξύναιμος· ἢν δέ μου λάβῃς τρίτον, τό τέτρατον τε τοῦδ’
Ἀμφίονος, ἓξ πάντ’ ἀνευρὼν, μητρὸς εὑρήσεις σταθμόν.
ανονψμι επιγραμματιξι εἷς ἄνεμος· δύο νῆες· ἐρέττουσιν δέκα
ναῦται· εἷς δὲ κυβερνήτης ἀμφοτέρας ἐλάει. ανονψμι
επιγραμματιξι ἓξ πόδες ἐν χώραισι τόσαις μετροῦσιν ἴαμβον,
σπονδεῖος, χόριος, καὶ δάκτυλος ἠδ’ ἀνάπαιστος, πυρρίχιος καὶ
ἴαμβος· ἔχει δέ τε οἶκον ἕκαστος. πυρριχίου τέλος ἔσθ’
ὃς μακρὰν οἶδεν ἐν ἀρχῇ, πρώτη καὶ τριτάτη, πέμπτη δέ τε
τούσδε κατίσχει. οἱ δ’ ἄλλοι κατὰ πᾶσαν ὁμῶς βαίνουσιν
ἀταρπόν· μοῦνον ἴαμβον ἄνακτα φέρει τόπος, ὃν κ’
ἐθελήσῃ. ανονψμι επιγραμματιξι νῆσος ὅλη, μύκημα βοός, φωνή
τε δανειστοῦ. ανονψμι επιγραμματιξι Θήρη μὲν πολέμου μελέτη·
θήρη δὲ διδάσκει κρυπτὸν ἑλεῖν, ἐπιόντα μένειν, φεύγοντα,
διώκειν. ανονψμι επιγραμματιξι Ἕκτορα τὸν Ἕκτορα Διομήδης
ἔκτανεν ἀνὴρ Αἴας πρὸ Τρώων ἔγχεϊ μαρνάμενον. ανονψμι
επιγραμματιξι εἶδον ἐγώ ποτε θῆρα δῑ ὕλης τμητοσιδήρου
ὕπτιον ὀρθὰ τρέχοντα, ποσὶν δ’ οὐχ ἥπτετο γαίης. ανονψμι
επιγραμματιξι εἰ πυρὸς αἰθομένου μέσσην ἑκατοντάδα θείης,
παρθένου εὑρήσεις υἱέα καὶ φονέα. ανονψμι επιγραμματιξι ἐς
μέσον Ἡφαίστοιο βαλὼν ἑκατοντάδα μούνην, παρθένου εὑρήσεις
υἱέα καὶ φονέα. ανονψμι επιγραμματιξι μὴ λέγε, καὶ λέξεις
ἐμὸν οὔνομα. δεῖ δέ σε λέξαι; ὧδε πάλιν, μέγα θαῦμα,
λέγων ἐμὸν οὔνομα λέξεις. ανονψμι επιγραμματιξι Νηρέος ὄντα
με παῖδα φέρει γαιήιος υἱός, τὸν Στυγὸς ἱμερτοῖς νάμασι
δυόμενον. ανονψμι επιγραμματιξι μεον Διόνυσον ὁρᾷς ἐμέ· τίκτε
με νηδὺς διχθαδίη, μνήμης δὲ πατήρ ἐμὸς ἡγεμονεύει.
θηροφόρον δέ με πρῶτον ἐγείνατο νηλεόθυμον αὐτοκασιγνήτης δὲ
προκὸς φίλον υἷα κατακτάς, οὐκέτι θῆρα φέρω, ἀλλ’ οὐρανὸν
ἠδὲ θάλασσαν, καὶ χθόνα, καὶ μακάρων ἱερὸν χορὸν ἄφθιτον
αἰεί. ανονψμι επιγραμματιξι ὀφθαλμοὺς Σκύλλης ποθέω, τοὺς
ἔσβεσεν αὐτὸς ἠέλιος, μήνη τε· πατὴρ δέ με δείδιε κούρην
λοῦμαι δ’ ἀενάοισι δύω ποταμοῖσι θανοῦσα, οὓς κορυφὴ
προΐησιν ἐπ’ ὀφρυόεντι κολωνῷ. ανονψμι επιγραμματιξι ξανθὴ
μέν τις ἐγὼν ἤμην πάρος, ἀλλὰ κοπεῖσα γίνομαι ἀργεννῆς
λευκοτέρη χιόνος· χαίρω δὲ γλυκερῷ τε καὶ ἰχθυόεντι λοετρῷ,
πρώτη δαιτυμόνων ἐς χορὸν ἐρχομένη. ανονψμι επιγραμματιξι
παρθένον ἐν πελάγει ζητῶν τὴν πρόσθε λέοντα, τηθὴν εὑρήσεις
παιδοφόνου Ἑκάβης. ανονψμι επιγραμματιξι ἐξ ἁλὸς ἰχθυόεν
γένος ἔλλαχον· εἷς δὲ μ’ ἄεθλος εἰς Διονυσιακοὺς οἶδεν
ἀγῶνας ἄγειν· καὶ δέμας ἐν σταδίοισιν ἀλειψάμενος λίπ’
ἐλαίῳ, υἱέα μὲν Δηοῦς ὤλεσα χερσὶν ἐμαῖς· δεύτερον αὖτε
Γίγαντας ἀολλέας ἄλλοθεν ἄλλους ἐκπέμπω πολλαῖς χείρεσιν
ἑλκομένους. ανονψμι επιγραμματιξι μούνῳ μοι φίλον ἐστὶ γυναιξί
περ ἐν φιλότητι μίγνυσθαι, αὐτῶν λισσομένων ποσίων. ανονψμι
επιγραμματιξι κριὸν ἔχω γενετῆρα, τέκεν δέ με τῷδε χελώνη·
τικτομένη δ’ ἄμφω πέφνον ἐμοὺς γονέας. ανονψμι επιγραμματιξι
οἴνου τὴν ἑτέρην γράφε μητέρα, καὶ θὲς ἐπ’ ἄρθρῳ ἄρθρον
τοῦ πάτρη πατρὸς ἄκοιτις ὁρᾷς. ανονψμι επιγραμματιξι Κτανθεὶς
τὸν κτείναντα κατέκτανον· ἀλλ’ ὁ μὲν οὐδ’ ὣς ἤλυθεν εἰς
Ἀίδην αὐτάρ ἔγωγ’ ἔθανον. ανονψμι επιγραμματιξι τόν με
κατακτείναντα κατέκτανον, οὐ δέ μοι ἦδος· θῆκε γὰρ ἀθάνατον
τὸν κτάμενον θάνατος. ανονψμι επιγραμματιξι νῆσός τις πόλις
ἐστὶ φυτώνυμον αἷμα λαχοῦσα, ἰσθμὸν ὁμοῦ καὶ πορθμὸν ἐπ’
ἠπείροιο φέρουσα· ἔνθ’ ἀπ’ ἐμῆς ἔσθ’ αἷμα ὁμοῦ καὶ
Κέκροπος αἷμα· ἔνθ’ Ἥφαιστος ἔχει χαίρων γλαυκῶπιν Ἀθήνην
κεῖθι θυηπολίην πέμπειν κελόμην Ἡρακλεῖ. ανονψμι επιγραμματιξι
ἀνθρώπου μέλος εἰμί ὃ καὶ τέμνει με σίδηρος· γράμματος
αἰρομένου δύεται ἠέλιος. ανονψμι επιγραμματιξι πικρή μοι ζωή,
θάνατος γλυκύς, ὕδατα δ’ ἄμφω· θνῄσκω ἀναιμάκτοις ἔγχεσι
νυσσόμενος· ἢν δέ τις ἐν ζώοντι νέκυν τύμβῳ με καλύψῃ,
αἵματι συγγενέων πρῶτον ἀποβρέχομαι. ανονψμι επιγραμματιξι
Παλλάδος εἰμὶ φίλη, τίκτω δ’ ἀπερείσια τέκνα, ἃ κατὰ
πετράων ἄνδρες βάλον ὀλλυμένων δέ, Πηλείδῃ φάος ἔσκε,
βροτῶν ἄκος, ἕρκος ἀγώνων. ανονψμι επιγραμματιξι κτεῖνα
κάσιν, κτάνε δ’ αὖ με κάσις, θάνομεν δ’ ὑπὸ πατρός· μητέρα
δ’ ἀμφότεροι τεθναότες κτάνομεν. ανονψμι επιγραμματιξι νῆσόν τις
καλέων μ’ οὐ ψεύσεται· ὡς ἐτεὸν γὰρ πολλοὺς ἐς κελάδους
οὔνομ’ ἔθηκεν ἐμόν. ανονψμι επιγραμματιξι εἰσὶ κασίγνηται
δύ’ ἀδελφεαί· ἡ μία τίκτει τὴν ἑτέρην, αὐτὴ δὲ τεκοῦσ’
ἀπὸ τῆσδε τεκνοῦται· ὥστε κασιγνήτας οὔσας ἅμα καὶ
συνομαίμους, αὐτοκασιγνήτας κοινῇ καὶ μητέρας εἶναι. ανονψμι
επιγραμματιξι μητέρ’ ἐμὴν τίκτω καὶ τίκτομαι εἰμὶ δὲ ταύτης
ἄλλοτε μὲν μείζων, ἄλλοτε μειοτέρη. ανονψμι επιγραμματιξι
παρθένος εἰμὶ γυνή, καὶ παρθένου εἰμὶ γυναικός, καὶ κατ’
ἔτος τίκτω παρθένος οὖσα γυνή. ανονψμι επιγραμματιξι εἰμὶ
πόλου μίμημα· δύω δέ με θῆρες ἄγουσι, πρόσθε μὲν Ἠριγόνης,
Πασιφάης δ’ ὄπιθεν Ἡρακλέους τηρεῖ με συνευνέτις, ἡ δέ με
Φοίβου τείρει νύμφα φίλη πολλάκι δαιομένη. ανονψμι επιγραμματιξι
νυκτὶ μιῇ καὶ Τρωσὶν ἐπήλυθα, καὶ τὰ Πελασγῶν φῦλα
διατμήξας εἷλον ἄνευ δόρατος· οὐ μὲν ὁ Τυδείδης, οὐδ’ ὁ
πτολίπορθος Ὀδυσσεὺς τὸν θρασὺν ἐκ νηῶν ἔσθενον ἐξελάσαι·
ἀλλὰ μένος καὶ θάρσος ἐνὶ στήθεσσιν ἀέξων Ἀργείων
στρατιὴν ὤλεσα καὶ Φρυγίων. ανονψμι επιγραμματιξι εἰμὶ μέλας,
λευκός, ξανθός, ξηρός τε καὶ ὑγρός· εὖτε δὲ δουρατέων
πεδίων ὕπερ ἐντανύσῃς με, Ἄρεϊ καὶ παλάμῃ φθέγγομαι οὐ
λαλέων. ανονψμι επιγραμματιξι γράμματος ἀρνυμένου πληγὴν ποδὸς
οὔνομα τεύχει ἡμέτερον· πταίειν δὲ βροτῶν πόδας οὔποτ’
ἐάσει. ανονψμι επιγραμματιξι εἵνεκα φωτὸς ἐγὼ φῶς ὤλεσα·
φὼς δὲ παραστὰς φῶς μοι ὄπασσε φίλον ποσσὶ χαριζόμενος.
ανονψμι επιγραμματιξι αἱ Χάριτες μήλων καλάθους φέρον, ἐν δὲ
ἑκάστῃ ἶσον ἔην πλῆθος. Μοῦσαι σφίσιν ἀντεβόλησαν ἐννέα,
καὶ μήλων σφέας ᾔτεον αἳ δ’ ἄρ’ ἔδωκαν ἶσον ἑκάστῃ
πλῆθος, ἔχον δ’ ἴσα ἐννέα καὶ τρεῖς. εἰπὲ πόσον μὲν
δῶκαν, ὅπως δ’ ἴσα πᾶσαι ἔχεσκον. ανονψμι επιγραμματιξι
τεῦξόν μοι στέφανον, χρυσὸν χαλκόν τε κεράσσας, κασσίτερὸν θ’
ἅμα τοῖσι, πολύκμητόν τε σίδηρον, μνῶν ἑξήκοντα· χρυσὸς δ’
ἐχέτω μετὰ χαλκοῦ δοιὰ μέρη τρισσῶν χρυσὸς δ’ ἅμα
κασσίτερός τε τρισσὰ μέρη τετόρων χρυσὸς δ’ αὖτ’ ἠδὲ
σίδηρος τόσσα μέρη τῶν πέντε. πόσον δ’ ἄρα δεῖ σε κεράσσαι
λέξον τοῦ χρυσοῦ, χαλκοῦ πόσον, ἀλλ’ ἔτι λέξον κασσιτέροιο
πόσον, λοιποῦ πόσον εἰπὲ σιδήρου, ὥστε σε τὸν στέφανον
τεῦξαι μνῶν ἑξήκοντα. ανονψμι επιγραμματιξι τὸ τρίτον,
ἀργυροποιέ, προσέμβαλε καὶ τὸ τέταρτον τῆς φιάλης εἰς ἕν,
καὶ τὸ δυωδέκατον, εἰς δὲ κάμινον ἔλαυνε βαλὼν, καὶ πάντα
κυκήσας ἔξελέ μοι βῶλον μνᾶν δέ μοι ἑλκυσάτω. ανονψμι
επιγραμματιξι ἔχω τὸν ἑξῆς, καὶ τὸ τοῦ τρίτου τρίτον. κἀγὼ
τὸν ἑξῆς, καὶ τὸ τοῦ πρώτου τρίτον. κἀγὼ δέκα μνᾶς, καὶ
τὸ τοῦ μέσου τρίτον. ανονψμι επιγραμματιξι εἰς οἶνον ἦν ὅτε
σὺν Λαπίθῃσι καὶ ἀλκίμῳ Ἡρακλῆι Κενταύρους διφυεῖς ὤλεσα
μαρνάμενος· ἦν ὅτε μουνογένεια κόρη θάνεν ἐν τρισὶ πληγαῖς
ἡμετέραις, Κρονίδην δ’ ἤκαχον εἰνάλιον νῦν δέ με Μοῦσα
τρίτη πυρίναις Νύμφαισι μιγέντα δέρκεται ὑελίνῳ κείμενον ἐν
δαπέδῳ. ανονψμι επιγραμματιξι εἰς λύχνον Ἡφαίστῳ ποτὲ Παλλὰς
ὑπ’ ἀγκοίνῃσι δαμεῖσα εἰς εὐνὴν ἐμίγη Πηλέος ἐν θαλάμοις·
τοὶ δ’ ὡς οὖν λιπαρῇσι καλυφθήτην ὀθόνῃσιν, αὐτίκ’
ἐγεννήθη νυκτιπόλος Φαέθων. ανονψμι επιγραμματιξι εἰς σικύαν
κἀμὲ σοφὴ ποίησε τέχνη Παιήονος ἔμπνουν πῦρ ὑπὸ
χαλκελάτοις χείλεσι κευθομένην δειλῶν δ’ αἷμα κελαινὸν ἀπ’
ἀνθρώπων ἐρύουσα, Ἥφαιστον κτείνω γαστρὶ περισχομένη. ανονψμι
επιγραμματιξι εἰς κλυστῆρα. μούνῳ μοι θέμις ἐστὶ γυναικῶν ἐν
φιλότητι μίσγεσθαι φανερῶς, λισσομένων ποσίων μοῦνος δ’
ἠιθέοισι, καὶ ἀνδράσιν, ἠδὲ γέρουσιν, παρθενικαῖς τ’ ἐπέβην
ἀχνυμένων τοκέων. μαχλοσύνην ἤχθηρα· φιλεῖ δέ με παιονίη
χείρ, Ἀμφιτρυωνιάδην ἐκτελέοντα πόνον. ἀμφὶ δ’ ὀπυιομένοισι
καὶ ἂν Πλουτῆι μαχοίμην αἰὲν ὑπὲρ ψυχῆς τῶν ὁπόσοις
ἐμίγην. εὔρινον δέ με παῖδα καὶ ἀργιόδοντα τίθησιν ἰδρείῃ
μερόπων αἰγὶ μιγεὶς ἐλέφας. ανονψμι επιγραμματιξι εἰς
εἴσοπτρον ἄν μ’ ἐσίδῃς, καὶ ἐγὼ σέ. σὺ μὲν βλεφάροισι
δέδορκας, ἀλλ’ ἐγὼ οὐ βλεφάροις· οὐ γὰρ ἔχω βλέφαρα. ἂν
δ’ ἐθέλῃς, λαλέω φωνῆς δίχα· σοὶ γὰρ ὑπάρχει φωνή, ἐμοὶ
δὲ μάτην χείλε’ ἀνοιγόμενα. ανονψμι επιγραμματιξι εἰς φοινίκων
βάλανον οὔνομα μητρὸς ἔχω· γλυκερώτερός εἰμι τεκούσης· ἀλλ’
ἡ μὲν δολιχή, τυτθὸς ἐγὼ δὲ πέλω· ἄβρωτος κείνη πλὴν
κράατος· εἰμὶ δ’ ἔγωγε τρωκτὸς ἅπας, μοῦνον δ’ ἔντερ’
ἄβρωτα φέρω. ανονψμι επιγραμματιξι εἰς κινάραν ἐγκέφαλον φορέω
κεφαλῆς ἄτερ· εἰμὶ δὲ χλωρὴ αὐχένος ἐκ δολιχοῦ γῆθεν
ἀειρομένη· σφαίρῃ δ’ ὡς ὑπὲρ αὐλὸν ἐείδομαι· ἢν δὲ
ματεύσῃς ἔνδον ἐμῶν λαγόνων, μητρὸς ἔχω πατέρα. ανονψμι
επιγραμματιξι εἰς τὴν Ἀργώ υἷας πεντήκοντα μιῇ ἐνὶ γαστρὶ
λαβοῦσα † μηληστῶν πάντων ἔκτανον ἡγεμόνα. αὐτὰρ ὃ δὶς
τέθνηκεν, ἐπεὶ δύο γαστέρες αὐτὸν τίκτον, χαλκείη, καὶ
πάρος ἀνδρομέη. ανονψμι επιγραμματιξι Δελτός ὕλη μέν με τέκεν,
καινούργησεν δὲ σίδηρος· εἰμὶ δὲ Μουσάων μυστικὸν ἐκδόχιον·
κλειομένη σιγῶ· λαλέω δ’, ὅταν ἐκπετάσῃς με, κοινωνὸν τὸν
Ἄρη μοῦνον ἔχουσα λόγων. ανονψμι επιγραμματιξι οὔρεσι μὲν
γενόμην, δένδρον δέ μοι ἔπλετο μήτηρ, πῦρ δὲ πατήρ, βῶλος δ’
εἰμὶ μελαινομένη· ἢν δὲ μ’ ἔσω κεράμοιο πατήρ τήξῃσι
βαθείης, ἅρματος ὠτειλὰς ῥύομαι εἰναλίου. ανονψμι
επιγραμματιξι εἰς σφαῖραν λίην ἔντριχός εἰμι, τὰ φύλλα δέ
μου κατακρύπτει τὰς τρίχας, εἰ τρύπη φαίνεται οὐδαμόθεν
πολλοῖς παιδαρίοις ἐμπαίζομαι· εἰ δὲ τίς ἐστιν εἰς τὸ
βαλεῖν ἀφυής, ἵσταται ὥσπερ ὄνος.. μεσομεδες ἕρπουσα,
πετωμένα, βεβῶσα κούρα, νόθον ἴχνος ἀραμένα δρομαία λέαινα,
πτερόεσσα μὲν ἦν τὰ πρόσω γυνά, τὰ δὲ μέσσα βρέμουσα
λέαινα θήρ. τὰ δ’ ὄπισθεν ἑλισσόμενος δράκων. οὔθ’ ὁλκὸς
ἀπέτρεχεν, οὐ γυνά, οὔτ’ ὄρνις ὅλον δέμας, οὔτε θήρ·
κόρη γὰρ ἐφαίνετ’ ἄνευ ποδῶν, κεφαλὰν δ’ οὐκ ἔσχε βρέμουσα
θήρ. φύσιν εἶχεν ἄτακτα κεκραμέναν, ἀτέλεστα τέλεια
μεμιγμέναν. ανονψμι επιγραμματιξι τὸ αἴνιγμα τῆς Σφιγγός ἔστι
δίπουν ἐπὶ γῆς, καὶ τετράπον, οὗ μία φωνή, καὶ τρίπον·
ἀλλάσσει δὲ φυὴν μόνον, ὅσσ’ ἐπὶ γαῖαν ἑρπετὰ κινεῖται,
ἀνὰ τ’ αἰθέρα καὶ κατὰ πόντον. ἀλλ’ ὁπόταν πλείστοισιν
ἐρειδόμενον ποσὶ βαίνῃ, ἔνθα τάχος γυίοισιν ἀφαυρότατον
πέλει αὐτοῦ. ανονψμι επιγραμματιξι χρησμὸς δοθεὶς Ὁμήρῳ
ἔστιν Ἴος νῆσος μητρὸς πατρίς, ἥ σε θανόντα δέξεται· ἀλλὰ
νέων παίδων αἴνιγμα φύλαξαι. ανονψμι επιγραμματιξι ἕτερος πρὸς
τὸν αὐτόν ὄλβιε καὶ δύσδαιμον ( ἔφυς γὰρ ἐπ’
ἀμφοτέροισἰ, πατρίδα δίζηαι· μητρὸς δέ τοι, οὐ πατρός ἐστι
μητρόπολις ἐν νήσῳ ἀπὸ Κρήτης εὐρείης Μίνωος γαίης οὔτε
σχεδόν, οὔτ’ ἀποτηλοῦ ἐν τῇ μοῖρ’ ἐστίν σε τελευτῆσαι
βιότοιο, εὖτ’ ἂν ἀπὸ γλώσσης παίδων μὴ γνῷς ἐσακούσας
δυσξύνετον σκολιοῖσι λόγοις εἰρημένον ὕμνον δοιὰς γὰρ ζωῆς
μοίρας λάχες· ἣν μὲν ἀμαυρὰν ἠελίων δισσῶν, τὴν δ’
ἀθανάτοις ἰσόμοιρον, ζῶντί τε καὶ φθιμένῳ· φθίμενος δ’ ἔτι
πολλὸν ἀγήρως. ανονψμι επιγραμματιξι χρησμὸς δοθεὶς Λαΐῳ τῷ
Θηβαίῳ Λάϊε Λαβδακίδη, παίδων γένος ὄλβιον αἰτεῖς. δώσω
τοι φίλον υἱὸν ἀτὰρ πεπρωμένον ἐστί, τοῦ παιδὸς χερσὶν
λείψειν φάος· ὣς γὰρ ἔνευσα. ανονψμι επιγραμματιξι χρησμὸς
δοθεὶς Καρύστῳ Χείρωνος φίλε τέκνον ἀγακλειτοῖο, Κάρυστε,
Πηλίον ἐκπρολιπὼν Εὐβοίας ἄκρον ἱκέσθαι· ἔνθ’ ἱερὰν
χώραν κτίζειν σοι θέσφατόν ἐστιν. ανονψμι επιγραμματιξι χρησμὸς
δοθεὶς Λυκούργῳ ἥκεις, ὦ Λυκόοργε, ἐμὸν ποτὶ πίονα νηόν,
Ζηνὶ φίλος καὶ πᾶσιν Ὀλύμπια δώματ’ ἔχουσιν. δίζω ἤ σε
θεὸν μαντεύσομαι, ἠέπερ ἄνδρα· ἀλλ’ ἔτι καὶ μᾶλλον θεὸν
ἔλπομαι, ὦ Λυκόοργε. ανονψμι επιγραμματιξι χρησμὸς δοθεὶς ἐκ
τοῦ Σαράπιδος μὴ μεμψιμοίρει μὴ θεοὺς μηδέν, ξένε· ὥρην δὲ
μέμφου, ᾗ πατὴρ ἔσπειρέ σε. ανονψμι επιγραμματιξι χρησμὸς
τῆς Πυθίας ἁγνὸς πρὸς τέμενος καθαροῦ ξένε, δαίμονος ἔρχου
ψυχήν, νυμφαίου νάματος ἁψάμενος· ὡς ἀγαθοῖς ἀρκεῖ βαιὴ
λιβάς· ἄνδρα δὲ φαῦλον οὐδ’ ἂν ὁ πᾶς νίψαι νάμασιν
Ὠκεανός. ανονψμι επιγραμματιξι χρησμὸς ἐρωτήσαντι Ῥουφίνῳ,
πῶς ἂν λάβοι ὅρκον παρὰ τοῦ ἰδίου ναυκλήρου εὖτ’ ἂν
ὑπὲρ γαίης ἀνέχῃ δρόμον ὄρθρια Τιτάν, λύσας ἀκτῖσι
ζοφερῆς δηλήματα νυκτός, λάμπῃ δ’ αἰγλήεσσα νέον φάος
Ἠριγένεια, δὴ τότ’ ἄγων παρὰ θῖνας, ἁλιρράντους τε παρ’
ἀκτὰς φῶτα στῆσον ἔναντα δεδορκότα πρὸς φάος αὐγῆς
ἠελίου. καὶ τὸν μὲν ἔσω πόδα χεύματος ἐντὸς δεξιὸν ἐν
δίναις ἐχέτω, λαιὸν δ’ ἐπὶ γαίης στηρισάτω· χείρεσσι δ’
ἐπιψαύων ἑκάτερθε, τῇ μὲν ἁλός, τραφερῆς δ’ ἑτέρῃ,
πιστούμενος ὅρκον οὐρανὸν ὀμνυέτω, χθόνα τ’ ἄσπετον, ἠδ’
ἁλὸς ὅρμους, αἰθερίου τε πυρὸς βιοδώτορα ἡγεμονῆα· τοῖον
γὰρ θεοὶ ὅρκον ὑπὸ στομάτεσσιν ἀτίζειν οὐδ’ αὐτοὶ
τολμῶσιν, ἀγήνορες Οὐρανίωνες. ανονψμι επιγραμματιξι χρησμὸς
δοθεὶς τοῖς Μεγαρεῦσι γαίης μὲν πάσης τὸ Πελασγικὸν Ἄργος
ἄμεινον, ἵπποι Θεσσαλικαί, Λακεδαιμόνιαί τε γυναῖκες, ἄνδρες
δ’ οἳ πίνουσιν ὕδωρ καλῆς Ἀρεθούσης· ἀλλ’ ἔτι καὶ τῶν
εἰσιν ἀμείνονες, οἳ τὸ μεσηγὺ Τίρυνθος ναίουσι καὶ
Ἀρκαδίης πολυμήλου, Ἀργεῖοι λινοθώρηκες, κέντρα πτολέμοιο·
ὑμεῖς δ’, ὦ Μεγαρεῖς, οὐδὲ τρίτοι, οὐδὲ τέταρτοι, οὐδὲ
δυωδέκατοι, οὔτ’ ἐν λόγῳ, οὔτ’ ἐν ἀριθμῷ. ανονψμι
επιγραμματιξι χρησμὸς τῆς Πυθίας ἱρὰ θεῶν ἀγαθοῖς
ἀναπέπταται, οὐδὲ καθαρμῶν χρειώ· τῆς ἀρετῆς ἥψατο οὐδὲν
ἄγος. ὅστις δ’ οὐλοὸς ἦτορ, ἀπόστιχε· οὔποτε γὰρ σὴν
ψυχὴν ἐκνίψει σῶμα διαινόμενον. ανονψμι επιγραμματιξι χρησμὸς
δοθεὶς ἐν Ἡλίου πόλει, ὅτε ἐναυάγησαν οἱ κίονες τοῦ
ἱεροῦ Διὸς τοῦ ὄντος ἐκεῖσε, οἳ νῦν ἐν Βηρύτῳ εἰπὲ
Ποσειδάωνι· κασιηνήτοις πεπιθέσθαι πρεσβυτέροις ἐπέοικεν· ἐμῆς
ἐρικυδέος αὐλῆς κίοσιν οὐ κατὰ κόσμον ἀγάλλεαι· εἰπὲ
τινάξας τρὶς ἅλα μαρμαρέην, καὶ πείσεται. ἢν δ’ ἀπιθήσῃ,
φραζέσθω, μὴ πᾶσαν ἐνιπρήσαιμι θάλασσαν οὐδὲ γὰρ οὐδὲ
θάλασσα Διὸς σβέννυσι κεραυνόν. ανονψμι επιγραμματιξι χρησμὸς
Πυθίας Ἀρκαδίην μ’ αἰτεῖς· μέγα μ’ αἰτεῖς· οὔ τοι δώσω·
πολλοὶ ἐν Ἀρκαδίῃ βαλανηφάγοι ἄνδρες ἔασιν, οἳ σ’
ἀποκωλύσουσιν ἐγὼ δέ τοι οὔτι μεγαίρω. δώσω τοι Τεγέην
ποσσίκροτον ὀρχήσασθαι, καὶ καλὸν πεδίον σχοίνῳ
διαμετρήσασθαι. ανονψμι επιγραμματιξι χρησμὸς ἐν τοῖς Θήσεως
βίοις ἀναφερόμενος ὄλβιος οὗτος ἀνήρ, ὃς νῦν κατὰ λάινον
οὐδὸν Φοίβου Ἀπόλλωνος χρηστήριον εἰσαναβαίνει, ἤλυθεν
εὐνομίην διζήμενος· αὐτὰρ ἐγώ τοι δώσω ἣν οὐκ ἄλλη
ἐπιχθονίων πόλις ἕξει. ανονψμι επιγραμματιξι χρησμὸς Πυθίας
ἔστι τις Ἀρκαδίης Τεγέη λευρῷ ἐνὶ χώρῳ· ἔνθ’ ἄνεμοι
πνείουσι δύο κρατερῆς ὑπ’ ἀνάγκης, καὶ τύπος ἀντίτυπος καὶ
πῆμ’ ἐπὶ πήματι κεῖται· ἔνθ’ Ἀγαμεμνονίδην κατέχει φυσίζοος
αἶα· τὸν σὺ κομισσάμενος, Τεγέης ἐπιτάρροθος ἔσσῃ. ανονψμι
επιγραμματιξι Λυδὲ γένος, πολλῶν βασιλεῦ, μέγα νήπιε Κροῖσε,
μὴ βούλου πολύευκτον ἰὴν ἀνὰ δώματ’ ἀκούειν παιδὸς
φθεγγομένου· τὸ δέ σοι πολὺ λώιον ἀμφὶς ἔμμεναι· αὐδήσει
γὰρ ἐν ἤματι πρῶτον ἀνόλβῳ. ανονψμι επιγραμματιξι τὴν
πεπρωμένην μοίρην ἀδύνατά ἐστιν ἀποφυγέειν καὶ θεῷ. ανονψμι
επιγραμματιξι ἰσθμὸν δὲ μὴ πυριγοῦτε, μηδ’ ὀρύσσετε· Ζεὺς γάρ
κ’ ἔθηκε νῆσον, εἲ κ’ ἐβούλετο. ανονψμι επιγραμματιξι ἀλλ’
ὅταν ἐν Σίφνῳ πρυτανήϊα λευκὰ γένηται, λεύκοφρύς τ’
ἀγορή, τότε δὴ δεῖ φράδμονος ἀνδρὸς φράσσασθαι ξύλινόν τε
λόχον κήρυκὰ τ’ ἐρυθρόν. ανονψμι επιγραμματιξι Βάττ’, ἐπὶ
φωνὴν ἦλθες· ἄναξ δέ σε Φοῖβος Ἀπόλλων ἐς Λιβύην πέμπει
μηλοτρόφον οἰκιστῆρα. ανονψμι επιγραμματιξι αἰ τὺ ἐμεῦ Λιβύην
μηλοτρόφον οἶδας ἄμεινον μὴ ἐλθὼν ἐλθόντος, ἄγαν ἄγαμαι
σοφίην σεῦ. ανονψμι επιγραμματιξι ὃς δέ κεν ἐς Λιβύην
πολυήρατον ὕστερον ἔλθῃ γᾶς ἀναδαιομένας, μετὰ οἱ ποκά
φημι μελήσειν. ανονψμι επιγραμματιξι Ἠετίων, οὔ τίς σε τίει
πολύτιτον ἐόντα. λάβδα κύει, τέξει δ’ ὀλοίτροχον· ἐν δὲ
πεσεῖται ἀνδράσι μουνάρχοισι, δικαιώσει δὲ Κόρινθον. ανονψμι
επιγραμματιξι χρησμός αἰετὸς ἐν πέτρῃσι κύει, τέξει δὲ
λέοντα καρτερόν, ὠμηστὴν πολλῶν δ’ ὑπὸ γούνατα λύσει. ανονψμι
επιγραμματιξι ὄλβιος οὗτος ἀνήρ, ὃς ἐμὸν δόμον
ἐσκαταβαίνει, Κύψελος Ἠετίδης, βασιλεὺς κλειτοῖο Κορίνθου,
αὐτὸς καὶ παῖδες, παίδων γε μὲν οὐκέτι παῖδες. ανονψμι
επιγραμματιξι καὶ τότε δή, Μίλητε, κακῶν ἐπιμήχανε ἔργων,
πολλοῖσιν δεῖπνόν τε καὶ ἀγλαὰ δῶρα γενήσῃ· σαὶ δ’ ἄλοχοι
πολλοῖσι πόδας νίψουσι κομήταις· νηοῦ δ’ ἡμετέρου Διδύμοις
ἄλλοισι μελήσει. ανονψμι επιγραμματιξι ἀλλ’ ὅταν ἡ θήλεια τὸν
ἄρσενα νικήσασα ἐξελάσῃ, καὶ κῦδος ἐν Ἀργείοισιν ἄρηται,
πολλὰς Ἀργείων ἀμφιδρυφέας τότε θήσει· ὥς ποτέ τις ἐρέει
καὶ ἐπεσσομένων ἀνθρώπων· δεινὸς ὄφις ἀέλικτος ἀπώλετο
δουρὶ δαμασθείς. ανονψμι επιγραμματιξι γλαῦκ’ Ἐπικυδείδη, τὸ
μὲν αὐτίκα κέρδιον οὕτως, ὅρκῳ νικῆσαι καὶ χρήματα
ληίσσασθαι. ὄμνῡ, ἐπεὶ θάνατός γε καὶ εὔορκον μένει
ἄνδρα. ἀλλ’ Ὅρκου πάις ἐστὶν ἀνώνυμος, οὐδ’ ἔπι χεῖρες
οὐδὲ πόδες· κραιπνὸς δὲ μετέρχεται, εἰσόκε πᾶσαν συμμάρψας
ὀλέσῃ γενεὴν καὶ οἶκον ἅπαντα· ἀνδρὸς δ’ εὐόρκου γενεὴ
μετόπισθεν ἀμείνων. ανονψμι επιγραμματιξι ὦ μέλεοι, τί
κάθησθε; λιπὼν φεῦγ’ ἔσχατα γαίης δώματα καὶ πόλιος
τροχοειδέος ἄκρα κάρηνα. οὔτε γὰρ ἡ κεφαλὴ μενεῖ ἔμπεδον,
οὔτε τὸ σῶμα, οὔτε πόδες νέατοι, οὔτ’ ὦν χέρες, οὔτε τι
μέσσης λείπεται, ἀλλ’ ἄζηλα πέλει· κατὰ γάρ μιν ἐρείπει πῦρ
τε καὶ ὀξὺς Ἄρης, Συριηγενὲς ἅρμα διώκων πολλὰ δὲ κἆλλ’
ἀπολεῖ πυργώματα, κοὐ τὸ σὸν οἶον πολλοὺς δ’ ἀθανάτων
ναοὺς μαλερῷ πυρὶ δώσει, οἵ που νῦν ἱδρῶτι ῥεούμενοι
ἑστήκασι, δείματι παλλόμενοι· κατὰ δ’ ἀκροτάτοις ὀρόφοισιν
αἷμα μέλαν κέχυται, προϊδὸν κακότητος ἀνάγκην. ἀλλ’ ἴτον
ἐξ ἀδύτοιο, κακοῖς δ’ ἐπικίδνατε θυμόν. ανονψμι επιγραμματιξι
οὐ δύναται Παλλὰς Δί’ Ὀλύμπιον ἐξιλάσασθαι, λισσομένη
πολλοῖσι λόγοις καὶ μήτιδι πυκνῇ· σοὶ δὲ τόδ’ αὖτις ἔπος
ἐρέω, ἀδάμαντι πελάσσας. τῶν ἄλλων γὰρ ἁλισκομένων, ὅσα
Κέκροπος οὖρος ἐντὸς ἔχει, κευθμών τε Κιθαιρῶνος ζαθέοιο,
τεῖχος Τριτογενεῖ ξύλινον διδοῖ εὐρύοπα Ζεὺς μοῦνον
ἀπόρθητον τελέθειν, τὸ σὲ τέκνα τ’ ὀνήσει. μηδὲ σὺ γ’
ἱπποσύνην τε μένειν καὶ πεζὸν ἰόντα πολλὸν ἀπ’ ἠπείρου
στρατὸν ἥσυχος, ἀλλ’ ὑποχωρεῖν, νῶτον ἐπιστρέψας· ἔτι τοί
ποτε κἀντίος ἔσσῃ. ὦ θείη Σαλαμίς, ἀπολεῖς δὲ σὺ τέκνα
γυναικῶν, ἤ που σκιδναμένης Δημήτερος, ἢ συνιούσης. ανονψμι
επιγραμματιξι χρησμὸς Πυθίας ἐχθρὲ περικτιόνεσσι, φίλ’
ἀθανάτοισι θεοῖσι, εἴσω τὸν προβόλαιον ἔχων, πεφυλαγμένος
ἧσο, καὶ κεφαλὴν πεφύλαξο· καὶ δὲ τὸ σῶμα σαώσει. ανονψμι
επιγραμματιξι χρησμός ὦ νήπιοι, ἐπιμέμφεσθε ὅσα ὑμῖν ἐκ
τῶν Μενελάου τιμωρημάτων Μίνως ἔπεμψε μηνίων δακρύματα, ὅτι
οἱ μὲν οὐ συνεξεπροήξαντο αὐτῷ τὸν ἐν Καμικῷ θάνατον
γενόμενον, ὑμεῖς δὲ ἐκείνοισι τὴν ἐκ Σπάρτης ἁρπαχθεῖσαν
ὑπ’ ἀνδρὸς βαρβάρου γυναῖκα. ανονψμι επιγραμματιξι ὑμῖν δ’, ὦ
Σπάρτης οἰκήτορες εὐρυχόροιο, ἢ μέγα ἄστυ ἐρικυδὲς ὑπ’
ἀνδράσι Περσεΐδῃσι πέρθεται· ἢ τὸ μὲν οὐχί, ἀφ’
Ἡρακλέους δὲ γενέθλης πενθήσει βασιλῆ φθίμενον Λακεδαίμονος
οὖρος. οὐ γὰρ τὸν ταύρων σχήσει μένος οὐδὲ λεόντων
ἀντιβίην Ζηνὸς γὰρ ἔχει μένος· οὐδέ ἑ φημι σχήσεσθαι, πρὶν
τῶνδ’ ἕτερον διὰ πάντα δάσηται. ατηεναευς χρησμὸς Πυθίας
φράζεο βαρβαρόφωνος ὅταν ζυγὸν εἰς ἅλα βάλλῃ βύβλινον,
Εὐβοΐης ἀπέχειν πολυμηκάδας αἶγας. ατηεναευς —Βάκιδος
χρησμὸς περὶ τῆς τῶν Ἑλλήνων νίκης ἀλλ’ ὅταν Ἀρτέμιδος
χρυσαόρου ἱερὸν ἀκτὴν νηυσὶ γεφυρώσωσι καὶ εἰναλίην
Κυνόσουραν ἐλπίδι μαινομένῃ, λιπαρὰς πέρσαντες Ἀθήνας, δῖα
Δίκη σβέσσει κρατερὸν Κόρον,Ὕβριος υἱόν, δεινὸν μαιμώωντα,
δοκεῦντ’ ἀνὰ πάντα πιθέσθαι. χαλκὸς γὰρ χαλκῷ συμμίξεται,
αἵματι δ’ Ἄρης πόντον φοινίξει· τότ’ ἐλεύθερον Ἑλλάδος
ἦμαρ εὐτύοπα Κρονίδης ἐπάγει καὶ πότνια Νίκη. ατηεναευς τὴν
δ’ ἐπὶ Θερμώδοντι καὶ Ἀσωπῷ λεχεποίῃ Ἑλλήνων σύνοδον καὶ
βαρβαρόφωνον ἰυγήν, τῇ πολλοὶ πεσέονται ὑπὲρ λάχεσίν τε
μόρον τε τοξοφόρων Μήδων, ὅταν αἴσιμον ἦμαρ ἐπέλθῃ.
ανονψμι επιγραμματιξι χρησμὸς δοθεὶς Μενελάῳ καὶ Ἀλεξάνδρῳ
τίπτε δύω βασιλῆες, ὁ μὲν Τρώων, ὁ δ’ Ἀχαιῶν, οὐ ταὐτὰ
φρονέοντες ἐμὸν δόμον εἰσανέβητε, ἤτοι ὁ μὲν πώλοιο γόνον
διζήμενος εὑρεῖν, αὐτὰρ ὁ πῶλον ἄγειν; τί νυ μήσεαι, ὦ
μεγάλε Ζεῦ; ξλεοβυλυς εἷς ὁ πατήρ, παῖδες δυοκαίδεκα· τῶν δὲ
ἑκάστῳ παῖδες δὶς τριήκοντα διάνδιχα εἶδος ἔχουσαι· αἱ
μὲν λευκαὶ ἔασιν ἰδεῖν, αἱ δ’ αὖτε μέλαιναι· ἀθάνατοι δὲ
τ’ ἐοῦσαι, ἀποφθινύθουσιν ἅπασαι. ανονψμι επιγραμματιξι ἐκ τῆς
Πυθίας τῷ βασιλεῖ Ἀδριανῷ ἄγνωστόν μ’ ἐρέεις γενεῆς καὶ
πατρίδος αἴης ἀμβροσίου Σειρῆνος· ἕδος δ’ Ἰθάκη τις
Ὁμήρου· Τηλέμαχος δὲ πατήρ, καὶ Νεστορέη Πολυκάστη μήτηρ, ἥ
μιν ἔτικτε βροτῶν πολυπάνσοφον ἄλλων. ανονψμι επιγραμματιξι εἰς
σταφίδα εἴ με νέην ἔλαβες, τάχα μου πίες ἐκχυθὲν αἷμα νῦν
δ’ ὅτε γηραλέην μ’ ἐξετέλεσσε χρόνος, ἔσθιε τὴν
ῥυσαινομένην, ὑγρὸν οὐδὲν ἔχουσαν, ὀστέα συνθραύων σαρκὶ
σὺν ἡμετέρῃ. ανονψμι επιγραμματιξι πήρην σὴν ὀπίσω, κάλαθον
χερί, τὸν τράγον ὤμοις, αἰπόλε, σῶν ἀγρῶν σύμβολα πάντα
φέρεις. ανονψμι επιγραμματιξι εἰμὶ χαμαίζηλον ζῴων μέλος· ἢν
δ’ ἀφέλῃς μου γράμμα μόνον, κεφαλῆς γίνομαι ἄλλο μέρος· ἢν
δ’ ἕτερον, ζῷον πάλιν ἔσσομαι· ἢν δὲ καὶ ἄλλο, οὐ μόνον
εὑρήσεις, ἀλλὰ διηκόσια. ανονψμι επιγραμματιξι τέσσαρα γράμματ’
ἔχων ἀνύω τρίβον ἢν δὲ τὸ πρῶτον γράμμ’ ἀφέλῃς, ἀίω·
καὶ τὸ μετ’ αὐτὸ πάλιν, βορβόρῳ εὑρήσεις ἐμὲ φίλτατον·
ἢν δὲ τὸ λοῖσθον αἴρῃς, εὑρήσεις ἐπίρρημα τόπου. ανονψμι
επιγραμματιξι λαμπάδα μὲν προέηκεν Ἔρως καὶ τόξα καὶ ἰούς,
Αἰθιόπων δὲ κόνιν ἀντὶ βελῶν προχέει. ανονψμι επιγραμματιξι
οὐδὲν ἔσωθεν ἔχω, καὶ πάντα μοι ἔνδοθέν ἐστι, προῖκα δ’
ἐμῆς ἀρετῆς πᾶσι δίδωμι χάριν. ανονψμι επιγραμματιξι ἐν πυρὶ
κοιμηθεῖσα κόρη θάνεν ὁ προδότης δὲ οἶνος· ὑφ’ οὗ δὲ
θάνεν, Παλλάδος ἦν στέλεχος· ὁ κτείνας ναυηγός· ἐνὶ ζώοντι
δὲ τύμβῳ κεῖται μεμφομένη τὰς Βρομίου χάριτας. ανονψμι
επιγραμματιξι Παλλὰς καὶ Βρόμιος τε καὶ ὁ κλυτὸς Ἀμφιγυήεις,
οἱ τρεῖς τὴν μούνην παρθένον ἠφάνισαν. ανονψμι επιγραμματιξι
οὐδεὶς βλέπων βλέπει με, μὴ βλέπων δ’ ὁρᾷ· ὁ μὴ λαλῶν
λαλεῖ, ὁ μὴ τρέχων τρέχει· ^ ψευδὴς δ’ ὑπάρχω, πάντα τἀληθῆ
λέγων.^ ανονψμι επιγραμματιξι ἄγονος ἐξ ἀγόνων, βελεηφόρος,
ἔμβρεφος, ἄρσις. ανονψμι επιγραμματιξι χρησμὸς δοθεὶς Κροίσῳ
τῷ Λυδῷ ἀλλ’ ὅταν ἡμίονος βασιλεὺς Μήδοισι γένηται, καὶ
τότε, Λυδὲ ποδαβρέ, πολυψήφιδα παρ’ Ἕρμον φεύγειν, μηδὲ
μένειν, μηδ’ αἰδεῖσθαι κακὸς εἶναι. ανονψμι επιγραμματιξι
χρησμὸς δοθεὶς Ἀρχιλόχῳ ἀθάνατός σοι παῖς καὶ ἀοίδιμος,
ὦ Τελεσίκλεις, ἔσσετ’ ἐν ἀνθρώποισιν, ὃς ἂν πρῶτός σε
προσείπῃ νηὸς σῆς ἀποβάντα φίλῃ ἐν πατρίδι γαίῃ. ανονψμι
επιγραμματιξι χρησμὸς δοθεὶς τῇ μητρὶ Ἀλεξάνδρου ἐν Κυζίκῳ
Πέρσαι λάτριν ἐμὸν σημάντορα χειρὶ βιαίῃ ἔκτανον, οἰκεία
δὲ κόνις νέκυν ἀμφικαλύπτει· τοῦ δ’ ἤν τις Φαέθοντι θοῶς
λεύκ’ ὀστέα δείξῃ, οὗτός τοι Περσῶν τὸ μέγα κράτος
ἔνδοθι θραύσει· κεῖται δ’ Ἀσίδος ἐντὸς ὁριζομένᾐ ἐνὶ
νήσῳ δάφνῃ καὶ ῥείθροισι παραὶ Πελίοιο γέροντος· φράζεο δ’
ἀνέρα μάντιν ὑφηγητῆρα κελεύθου Φωκέα, ὃς ψαμάθοισιν
Ἀπαρνίδος οἰκία ναίει. ανονψμι επιγραμματιξι Κωνσταντῖνος,
ἐλθὼν ἐν τῇ Τροίᾳ πλησίον, ἠβουλήθη λήθη κτίσαι πόλιν
βασιλικήν, καὶ λαβὼν τὸν χρησμὸν ἀνεχώρησεν καὶ κτίζει
Κωνσταντινούπολιν οὐ θέμις ἐν Τροίης σε πάλαι τμηθέντι
θεμείλῳ Ῥώμης ἱδρῦσαι νέον οὔνομα· βαῖνε δὲ χαίρων ἐς
Μεγαρήιον ἄστυ Προποντίδος ἄγχι θαλάσσης, ἔνθ’ ἰχθῦς
ἔλαφός τε νομὸν βόσκουσι τὸν αὐτόν. ανονψμι επιγραμματιξι
τίπτε με τῶν καρύων ἕνεκεν πληγῇσι πιέζεις, ὦ μῆτερ; τάδε
πάντα καλαὶ διεμοιρήσαντο παρθένοι. ἦ γὰρ ἐμεῖο Μελίσσιον
ἕβδομα δοιά, ἡ δὲ δυωδέκατον Τιτάνη λάβεν· ἕκτον ἔχουσιν
καὶ τρίτον Ἀστυόχη φιλοπαίγμονες ἠδὲ Φίλιννα· εἴκοσι δ’
ἁρπάξασα Θέτις λάβε, δώδεκα Θίσβη· ἡ δ’, ὅρα, ἡδὺ γελᾷ
Γλαύκη παλάμῃσιν ἔχουσα ἕνδεκα· τοῦτο δέ μοι κάρυον
περιλείπεται οἶον. ανονψμι επιγραμματιξι ποῦ σοι μῆλα βέβηκεν,
ἐμὸν τέκος; ἕκτα μὲν Ἰνὼ δοιά, καὶ ὀγδοάτην μοῖραν ἔχει
Σεμέλη· Αὐτονόη δὲ τέταρτον ἀφήρπασεν αὐτάρ Ἀγαυὴ πέμπτον
ἐμῶν κόλπων ᾤχετ’ ἀπαινυμένη· σοὶ δ’ αὐτῇ δέκα μῆλα
φυλάσσεται· αὐτάρ ἔγωγε, ναὶ μὰ φίλην Κύπριν, ἓν τόδε
μοῦνον ἔχω. ανονψμι επιγραμματιξι Δρεψαμένη ποτὲ μῆλα φίλαις
διεδάσσατο Μυρτώ· Χρυσίδι μὲν μήλων πέμπτον πόρε, τέτρατον
Ἡροῖ, ἐννεακαιδέκατον Ψαμάθῃ, δέκατον Κλεοπάτρῃ· αὐτάρ
ἐεικοστον δωρήσατο Παρθενοπείῃ· δώδεκα δ’ Εὐάδνῃ μοῦνον
πόρεν αὐτάρ ἐς αὐτὴν ἤλυθον ἐκ πάντων ἑκατὸν καὶ εἴκοσι
μῆλα. ανονψμι επιγραμματιξι Ἀντομέναις ποτὲ μῆλα φίλαις
διεμοιρήσαντο Ἰνὼ καὶ Σεμέλη δώδεκα παρθενικαῖς. καὶ ταῖς
μὲν Σεμέλη πόρεν ἄρτια· ταῖς δὲ περισσὰ δῶκε κασιγνήτη·
μῆλα δ’ ἔχεν πλέονα. ἡ μὲν γὰρ τρισσῇσι τρί’ ἕβδομα δῶκεν
ἑταίραις, ταῖς δὲ δύο πάντων πέμπτον ἔδωκε λάχος· ἕνδεκα
δ’ Ἀστυνόμη μιν ἀφείλατο, καὶ οἱ ἔλειπεν μοῦνα κασιγνήταις
μῆλα δύω φερέμεν. ἡ δ’ ἑτέρη πισύρεσσι πόρεν δύο τέτρατα
μήλων, πέμπτῃ δ’ ἑκταίην μοῖραν ἔδωκεν ἔχειν· τέσσαρα δ’
Εὐρυχόρῃ δῶρον πόρε· τέτρασι δ’ ἄλλοις μήλοισιν Σεμέλη
μίμνεν ἀγαλλομένη. ανονψμι επιγραμματιξι ἡ καρύη πολλοῖσιν
ἐβεβρίθει καρύοισιν· νῦν δέ τις ἐξαπίνης μιν ἀπέθρισεν ἀλλὰ
τί φησιν; ἐκ μὲν ἐμεῦ καρύων πέμπτον λάβε Παρθενόπεια·
ὀγδόατον δὲ Φίλιννα φέρει λάχος· ἡ δ’ Ἀγανίππη τέτρατον·
ἑβδομάτῳ δ’ ἐπιτέρπεται Ὠρείθυια· ἕκτην δ’ Εὐρυνόμη καρύων
ἐδρέψατο μοίρην τρισσαὶ δ’ ἓξ ἑκατὸν Χάριτες διεμοιρήσαντο·
ἐννάκι δ’ ἐννέα Μοῦσαι ἐμεῦ λάβον ἑπτὰ δὲ λοιπὰ δήεις
ἀκρεμόνεσσιν ἐφήμενα τηλοτέροισιν. ανονψμι επιγραμματιξι
ἑπτάλοφον ποτὶ ἄστυ Γαδειρόθεν, ἕκτον ὁδοῖο Βαίτιος
εὐμύκους ἄχρις ἐς ἠιόνας· κεῖθεν δ’ αὖ πέμπτον Πυλάδου
μετὰ Φώκιον οὖδας, Ταύρη χθὼν, βοέης οὔνομ’ ἀπ’ εὐετίης·
Πυρήνην δέ τοι ἔνθεν ἐπ’ ὀρθόκραιρον ἰόντι ὄγδοον, ἠδὲ
μιῆς δωδέκατον δεκάτης. Πυρήνης δὲ μεσηγὺ καὶ Ἄλπιος
ὑψικαρήνου τέτρατον· Αὐσονίης αἶψα δυωδέκατον ἀρχομένης
ἤλεκτρα φαείνεται Ἠριδανοῖο. ὦ μάκαρ, ὃς δισσὰς ἤνυσα
χιλιάδας, πρὸς δ’ ἔτι πέντ’ ἐπὶ ταῖς ἑκατοντάδας ἔνθεν
ἐλαύνων ἡ γὰρ Ταρπείη μέμβλετ’ ἀνακτορίη. ανονψμι
επιγραμματιξι Εὐβλεφάροιο Δίκης ἱερὰ κρήδεμνα μιήνας, ὄφρα
σε, πανδαμάτωρ χρυσέ, βλέποιμι τόσον, οὐδὲν ἔχω· πίσυρας γὰρ
ἐπ’ οὐκ ἀγαθοῖσι ταλάντων οἰωνοῖσι μάτην δῶκα φίλοις
δεκάδας· ἥμισυ δ’ αὖ, τρίτατόν τε καὶ ὄγδοον, ὦ
πολύμορφοι ἀνθρώπων κῆρες, ἐχθρὸν ἔχοντα βλέπω. ανονψμι
επιγραμματιξι πέμπτον μοι κλήρου, παῖ, λάμβανε· δωδέκατον δὲ
δέξο, δάμαρ· πίσυρες δ’ υἱέος οἰχομένου παῖδες, ἀδελφειοί τε
δύω, καὶ ἀγάστονε μῆτερ, ἑνδεκάτην κλήρου μοῖραν ἕκαστος
ἔχε. αὐτὰρ, ἀνεψιαδοῖ, δυοκαίδεκα δέχθε τάλαντα· Εὔβουλος
δ’ ἐχέτω πέντε τάλαντα φίλος. πιστοτάτοις δμώεσσιν ἐλευθερίην
καὶ ἄποινα, μισθὸν ὑπηρεσίης, τοῖσδε δίδωμι τάδε· ὧδε δὲ
λαμβανέτωσαν Ὀνήσιμος εἴκοσι πέντε μνᾶς ἐχέτω· Δᾶος δ’
εἴκοσι μνᾶς ἐχέτω, πεντήκοντα Σύρος, Συνετὴ δέκα, Τίβιος
ὀκτώ· ἑπτὰ δὲ μνᾶς Συνετῷ παιδὶ δίδωμι Σύρου. ἐκ δὲ
τριηκόντων κοσμήσατε σῆμα ταλάντων, ῥέζετε δ’ Οὐδαίῳ Ζανὶ
θυηπολίην δισσῶν ἔς τε πυρὴν καὶ ἄλφιτα καὶ τελαμῶνας,
εἰκαίην δοιῶν σῶμα χάριν λαβέτω. ανονψμι επιγραμματιξι ἠέλιος,
μήνη τε καὶ ἀμφίθέοντος ἀλῆται ξωοφόρου τοίην τοι
ἐπεκλώσαντο γενέθλην ἕκτην μὲν βιότοιο φίλῃ παρὰ μητέρι
μεῖναι ὀρφανὸν ὀγδοάτην δὲ μετ’ ἀντιβίοισιν ἀνάγκῃ
θητεύειν, νόστον τε γυναῖκά τε παῖδά τ’ ἐπ’ αὐτῇ τηλύγετον
δώσουσι θεοὶ τριτάτῃ ἐπὶ μοίρῃ· δὴ τότε σοι Σκυθικοῖσιν
ὑπ’ ἔγχεσι παῖς τε δάμαρ τε ὄλλυνται. σὺ δὲ τοῖσιν ἐπ’
ἄλγεσι δάκρυα χεύσας, ἑπτὰ καὶ εἴκοσ’ ἔτεσσι βίου ποτὶ
τέρμα περήσεις. ανονψμι επιγραμματιξι τύμβος ἐγώ· κεύθω δὲ
πολύστονα τέκνα Φιλίννης, τοῖον μαψιτόκων καρπὸν ἔχων λαγόνων
πέμπτον ἐν ἠιθέοις, τρίτατον δ’ ἐνὶ παρθενικῇσιν, τρεῖς δέ
μοι ἀρτιγάμους δῶκε Φίλιννα κόρας· λοιποὶ δ’ ἠελίοιο
πανάμμοροι ἠδὲ καὶ αὐδῆς τέσσαρες ἐκ λαγόνων εἰς Ἀχέροντα
πέσον. ανονψμι επιγραμματιξι οὗτός τοι Διόφαντον ἔχει τάφος·
ἆ μέγα θαῦμα· καὶ τάφος ἐκ τέχνης μέτρα βίοιο λέγει.
ἕκτην κουρίζειν βιότου θεὸς ὤπασε μοίρην δωδεκάτην δ’
ἐπιθείς, μῆλα πόρεν χνοάειν· τᾖ δ’ ἄρ’ ἐφ’ ἑβδομάτῃ τὸ
γαμήλιον ἥψατο φέγγος, ἐκ δὲ γάμων πέμπτῳ παῖδ’ ἐπένευσεν
ἔτει. αἰαῖ, τηλύγετον δειλὸν τέκος, ἥμισυ πατρὸς † τοῦδε
καὶ ἡ κρυερὸς μέτρον ἑλὼν βιότου. πένθος δ’ αὖ πισύρεσσι
παρηγορέων ἐνιαντοῖς τῇδε πόσου σοφίᾐ τέρμ’ ἐπέρησε βίου.
ανονψμι επιγραμματιξι παντός ὅσου βεβίωκε χρόνου παῖς μὲν τὸ
τέταρτον Δημοχάρης βεβίωκε· νεηνίσκος δὲ τὸ πέμπτον τὸ τρίτον
εἰς ἄνδρας· πολιὸν δ’ ὅτ’ ἀφίκετο γῆρας ἔζησεν λοιπὰ
τρισκαίδεκα γήραος οὐδῷ. ανονψμι επιγραμματιξι οἷον ἀδελφειὸς
μ’ ἐβιήσατο, πέντε τάλαντα οὐχ ὁσίῃ μοίρῃ πατρικὰ
δασσάμενος. ἑπτὰ κασιγνήτοιο τόδ’ ἑνδεκάτων πολύδακρυς
πέμπτον ἔχω μοίρης. Ζεῦ, βαθὺν ὕπνον ἔχεις. ανονψμι
επιγραμματιξι εἶπε κυβερνητῆρι, πλατὺν πόρον Ἀδριακοῖο τέμνων
νηί, ἁλὸς πόσα λείπεται εἰσέτι μέτρα; τὸν δ’ ἀπαμείβετο·
Ναῦτα, μέσον Κριοῖο μετώπου Κρηταίου, Σικελῆς τε Πελωρίδος
ἑξάκι μέτρα χίλια, δοιῶν δ’ αὖτε παροιχομένοιο δρόμοιο
πέμπτων διπλάσιον Σικελὴν ἐπὶ πορθμίδα λείπει. ανονψμι
επιγραμματιξι τῶν πισύρων κρουνῶν ὁ μὲν ἤματι πλῆσεν ἅπασαν
δεξαμενήν, δυσὶ δ’ οὗτος, ὃ δ’ ἐν τρισὶν ἤμασιν οὗτος,
τέτρατος ἐν τετόρεσσι· πόσῳ πλήσουσιν ἅπαντες; ανονψμι
επιγραμματιξι οἶγέ με, καὶ πισύρεσσιν ἐνιπλήσω παρεοῦσαν
δεξαμενὴν ὥραις, κρουνὸς ἅλις προρέων· δεξιτερὸς δ’ ἄρ’
ἐμεῖο τόσαις ἀπολείπεται ὥραις, ὄφρα μιν ἐμπλήσει· δὶς δὲ
τόσαις ὁ τρίτος. εἰ δ’ ἄμφω σὺν ἐμοὶ προχέειν ῥόου ἑσμὸν
ἀνώγοις, εἰν ὀλίγῃ μοίρῃ πλήσομεν ἠματίῃ. ανονψμι
επιγραμματιξι Κύκλωψ † ἐγὼ Πολύφημος ὁ χάλκεος· οἷα δ’ ἐπ’
αὐτῷ τεῦξέ τις ὀφθαλμὸν καὶ στόμα καὶ παλάμην, κρουνοῖς
συζεύξας· στάζοντι δὲ πάμπαν ἔοικεν, ἠδ’ ἔτι καὶ βλύζων
φαίνετ’ ἀπὸ στόματος. κρουνῶν δ’ οὔτις ἄτακτος· ὁ μὲν
παλάμης τρισὶ μούνοις ἤμασιν ἐμπλήσει δεξαμενὴν προρέων
ἠμάτιος γλήνης· στόμα δ’ ἤματος ἐν δύο πέμπτοις. τίς κ’
ἐνέποι τρισσοῖς ἶσα θέοντα χρόνον; ανονψμι επιγραμματιξι ὡς
ἀγαθὸν κρητῆρι θοοὶ κρητῆρι ῥέεθρον οἵδε δύω ποταμοί, καὶ
Βρομίοιο Χάρις. ἶσος δ’ οὐ πάντεσσι ῥόου δρόμος· ἀλλά μιν
οἶος Νεῖλος μὲν προρέων ἠμάτιος κορέσει, τόσσον ὕδωρ μαζῶν
ἀπερεύγεται· ἐκ δ’ ἄρα Βάκχου;θύρσος ἐνὶ τρισσοῖς ἤμασιν
οἶνον ἱείς· σὸν δὲ κέρας, Ἀχελῷε, δύ’ ἤμασι. νῦν δ’
ἅμα πάντες ῥεῖτε καὶ εἰν ὥραις πλήσετέ μιν ὀλίγαις.
ανονψμι επιγραμματιξι ὦ γύναι, ὡς πενίης ἐπελήσαο· ἣ δ’
ἐπίκειται αἰὲν ἀναγκαίῃ κέντρα φέρουσα πόνων. μνᾶν ἐρίων
νήθεσκες ἐν ἤματι πρεσβυτέρη δὲ θυγατέρων καὶ μνᾶν καὶ
τρίτον εἷλκε κρόκης· ὁπλοτέρη δὲ μιῆς φέρεν ἥμισυ. νῦν δ’
ἅμα πάσαις δόρπον ἐφοπλίζεις μνᾶν ἐρύσασα μόνον. ανονψμι
επιγραμματιξι οἵδε λοετροχόοι τρεῖς ἕσταμεν ἐνθάδ’ Ἔρωτες,
καλλιρόου πέμποντες ἐπ’ εὐρίποιο λοετρά. δεξιτερὸς μὲν ἔγωγε
τανυπτερύγων ἀπὸ ταρσῶν ἤματος ἑκταίῃ μοίρῃ ἔνι τόνδε
κορέσσω· λαιὸς δ’ αὖ πισύρεσσιν ἀπ’ ἀμφιφορῆος ἐν ὥραις·
ἐκ δ’ ὁ μέσος τόξοιο κατ’ ἤματος αὐτὸ τὸ μέσσον. φράζεο δ’,
ὡς ὀλίγῃ κεν ἐνιπλήσαιμεν ἐν ὥρῃ, ἐκ πτερύγων τόξου τε
καὶ ἀμφιφορῆος ἱέντες. ανονψμι επιγραμματιξι Πλινθουργοί, μάλα
τοῦτον Πλινθουργοί οἶκον ἐγεῖραι, ἦμαρ δ’ ἀννέφελον τόδε
σήμερον, οὐδ’ ἔτι πολλῶν χρηίζω, πᾶσαν δὲ τριηκοσίῃσι
δέουσαν πλίνθον ἔχω. σὺ δὲ μοῦνος ἐν ἤματι τόσσον
ἔτευχες· παῖς δέ τοι ἐκ καμάτοιο διηκοσίαις ἀπέληγεν γαμβρὸς
δ’ αὖ τόσσῃσι καὶ εἰσέτι πεντήκοντα. τρισσαῖς συζυγίαις
πόσσαις τόδε τεύχεται ὥραις; ανονψμι επιγραμματιξι δάκρυ παρὰ
στάξαντες ἀμείβετε· οἵδε γὰρ ἡμεῖς, οὓς τόδε δῶμα πεσὸν
ὤλεσεν Ἀντιόχου δαιτυμόνας, ἴσης τε ^ θεὸς δαιτός τε τάφου
τε τόνδ’ ἔπορεν χῶρον. τέσσαρες ἐκ Τεγέης κείμεθα· Μεσσήνης
δὲ δυώδεκα· ἐκ δέ τε πέντε Ἄργεος· ἐκ Σπάρτης δ’ ἥμισυ
δαιτυμόνων, αὐτός τ’ Ἀντίοχος· πέμπτου δέ τε πέμπτον ὄλοντο
Κεκροπίδαι· σὺ δ’ Ὕλαν κλαῖε, Κόρινθε, μόνον. ανονψμι
επιγραμματιξι Νικαρέτη παίζουσα σὺν ἡλικιώτισι πέντε, ὧν
εἶχεν καρύων Κλεῖτ’ ἔπορεν τὸ τρίτον, καὶ Σαπφοῖ τὸ
τέταρτον, Ἀριστοδίκᾐ δὲ τὸ πέμπτον, εἰκοστὸν Θεανοῖ καὶ
πάλι δωδέκατον, εἰκοστὸν τέτρατον δὲ Φιλιννίδι· καὶ περιῆν
δὲ πεντήκοντ’ αὐτῇ Νικαρέτῃ κάρυα. ανονψμι επιγραμματιξι
γνωμονικῶν Διόδωρε μέγα κλέος, εἰπέ μοι ὥρην, ἡνίκ’ ἀπ’
ἀντολίης πόλον ἥλατο χρύσεα κύκλα ἠελίου. τοῦ δῆτοι ὅσον
τρία πέμπτα δρόμοιο, τετράκι τόσσον ἔπειτα μεθ’ Ἑσπερίην
ἅλα λείπει. ανονψμι επιγραμματιξι Ζεῦ μάκαρ, ἦ ῥά τοι ἔργα
τάδ’ εὔαδεν, οἷα γυναῖκες Θεσσαλικαὶ παίζουσι; μαραίνεται
ὄμμα Σελήνης ἐκ μερόπων ἴδον αὐτός· ἔην δ’ ἔτι νυκτὸς
ἐπ’ ἠῶ δὶς τόσον ὅσσα δύ’ ἕκτα καὶ ἕβδομον οἰχομένοιο.
ανονψμι επιγραμματιξι Ἀπλανέων ἄστρων, παρόδους τ ἐπὶ τοῖσιν
ἀλητῶν εἰπέ μοι, ἡνίκ’ ἐμὴ χθιζὸν ἔτικτε δάμαρ. ἦμαρ
ἔην, ὅσσον τε δὶς ἕβδομον ἀντολίηθεν, ἑξάκι τόσσον ἔην
Ἑσπερίην ἐς ἅλα. ανονψμι επιγραμματιξι ἔγρεσθ’, Ἠριγένεια
παρέδραμε· πέμπτον, ἔριθοι, λειπομένης τρισσῶν οἴχεται
ὀγδοάτων. ανονψμι επιγραμματιξι Σύρτιος ἐν τενάγεσσι πατήρ
θάνεν. ἐκ δ’ ἄρ’ ἐκείνης πέντε τάλαντα φέρων ἤλυθε
ναυτιλίης οὗτος ἀδελφειῶν προφερέστατος· ἦ γὰρ ἔμοιγε
δῶκεν ἑῆς μοίρης διπλάσιον τριτάτων δοιῶν, ἡμετέρης δὲ δύ’
ὄγδοα μητέρι μοίρης ὤπασεν, οὐδὲ δίκης ἤμβροτεν ἀθανάτων.
ανονψμι επιγραμματιξι ἁ βάσις ἃν πατέω σὺν ἐμοὶ βάρος
ἁλίκον ἕλκει. χἀ κρηπὶς σὺν ἐμοὶ τόσσα τάλαντα φέρει.
ἀλλ’ ἐγὼ οἶος ἅπαξ τὰν σὰν βάσιν ἐς δὶς ἀνέλκω. κἠγὼ
μοῦνος ἐὼν σὰν βάσιν ἐς τρὶς ἄγω. ανονψμι επιγραμματιξι δός
μοι δέκα μνᾶς, καὶ τριπλοῦς σοῦ γίνομαι. κἀγὼ λαβὼν σοῦ τὰς
ἴσας, σοῦ πενταπλοῦς. ανονψμι επιγραμματιξι δός μοι δύο μνᾶς,
καὶ διπλοῦς σοῦ γίνομαι. κἀγὼ λαβὼν σοῦ τὰς ἴσας, σοῦ
τετραπλοῦς. ηομερυς Ὅμηρος Ἡσιόδῳ ἐρωτήσαντι, πόσον τὸ τῶν
Ἑλλήνων πλῆθος τὸ κατὰ τῆς Ἰλίου στρατεῦσαν ἑπτὰ ἔσαν
μαλεροῦ πυρὸς ἐσχάραι· ἐν δὲ ἑκάστῃ πεντήκοντ’ ὀβελοί,
περὶ δὲ κρέα πεντήκοντα· τρὶς δὲ τριηκόσιοι περὶ ἓν κρέας
ἦσαν Ἀχαιοί. γερμανυς χρησμὸς δοθεὶς Ἰουλιανῷ τῷ
ἀποστάτῃ, ὅτε τὴν γενέθλιον ἡμέραν ἐπιτελῶν ἑαυτοῦ
διῆγεν περὶ Κτησιφῶντα ἀγῶνας ἱππικοὺς θεώμενος γηγενέων
ποτὲ φῦλον ἐνήρατο μητίετα Ζεύς, ἔχθιστον μακάρεσσιν
Ὀλύμπια δώματ’ ἔχουσιν. Ῥωμαίων βασιλεὺς Ἰουλιανὸς θεοειδὴς
μαρνάμενος πόλιας πόλιας καὶ τείχεα μακρὰ ἀγχεμάχων διέπερσε
πυρὶ κρατερῷ τε σιδήρῳ, νωλεμέως δ’ ἐδάμασσε καὶ ἔθνεα
πολλὰ καὶ ἄλλα· ὃς ῥα καὶ ἑσπερίων ἀνδρῶν Ἀλαμανικὸν
οὖδας ὑσμίναις πυκναῖσιν ἑλὼν ἀλάπαξεν ἀρούρας. ανονψμι
επιγραμματιξι χρησμὸς δοθεὶς Τιμοκράτῃ Ἀθηναίῳ ἐρωτήσαντι
περὶ ἐπιληψίας μείζον’ ἀειράμενος κεφαλῆς ποιμνηίου εὐλὴν
μηκάδος, ἀγρονόμοιο δέμας περικάββαλε μήλου, ἑρπηστὰν
πολύπλαγκτον ἐϋρρήνου ἀπὸ κόρσης. ανονψμι επιγραμματιξι
χρησμὸς δοθεὶς τῷ Αἰγεῖ ἐρωτήσαντι περὶ παιδοποιΐας ἀσκοῦ
τὸν προὔχοντα ποδαιόνα, φίλτατε λαῶν, μὴ λῦσαι, πρὶν γουνὸν
Ἀθηναίων ἀφικέσθαι. σύμμικτά τινα ανονψμι επιγραμματιξι εἰς τὸ
ποιημάτιον Ἰωάννου Γραμματικοῦ Ζωοτύπος τόλμησεν ἃ μὴ θέμις
εἰκόνι γράψαι, εὐεπίη δ’ ἐτέλεσσε φύσιν ψευδήμονα κόσμου,
ἐγγὺς ἀληθείης τε· γραφὴ δ’ ἐψεύσατο πάντα. ανονψμι
επιγραμματιξι εἰς τὴν πόλιν τῶν Μύρων τῆς Λυκίας Καλλιχόρου
τόδε τεῖχος ἀνηέξησε πόληος Μαρκιανὸς σκηπτοῦχος, ὑπ’
ἐννεσίῃσιν ὑπάρχου Παλλαδίου, θεσμοῖς τε περίφρονος
Ἀρτεμεῶνος· ἡ δὲ πόλις παλίνορσον ἑὸν χρόνῳ εὕρατο
μέτρον. ανονψμι επιγραμματιξι εἰς τὸν τάφον τοῦ ἁγίου
Νικάνδρου ἑπτά με καὶ δέκα παῖδ’ ἐτέων ἀκέραιον, ἄχραντον,
Νίκανδρον πιστὸν μάρτυρα θῆκε θεός. ανονψμι επιγραμματιξι
ἐπιτύμβιον ἐν Νικαίᾳ πλησίον τῆς λίμνης ἐν τῷ ὀβελίσκῳ
Αὔχησον, Νίκαια, τὸν οὐρανομάκεα τύμβον, καὶ τὰν ἀελίῳ
γείτονα πυραμίδα· ἃ τὸν ἐνὶ ζῳοῖς βεβοαμένον ἱεροφάνταν
κρύπτει ἀμετρήτῳ σάματι θαπτόμενον. ἔστι Σακέρδωτος τόσον
ἠρίον, ἔστι Σεουήρας μνᾶμα τόδ’ ᾧ γείτων οὐρανός, οὐκ
ἀίδας. ανονψμι επιγραμματιξι οὐράνιον τὸ μνᾶμα καὶ ἁ
χρυσήλατος ἀκτὶς ἀνδρός, ἴσον βιότῳ καὶ τάφον εὑραμένου,
ἄστροις γειτονέοντα· φέρει δ’ ὅσον οὔτινα τύμβος ἀνέρα,,
τὸν τελετᾶς οὐρανίδος ζάκορον, τὸν πάτραν ἐριποῦσαν ἀπὸ
χθονὸς ὑψώσαντα, τὸν φρενὸς ἢ γλώσσας ἄκρα λαχόντα γέρα·
ᾧ πέρι δηρίσαντο καὶ ἁ νέκυν ἐν πυρὶ θεῖσα Ἀτθίς, χἀ
κόλποις ὀστέα δεξαμένα. ανονψμι επιγραμματιξι τοῦτο Σακέρδωτος
μεγάλου μέγα σῆμα τέτυκται παμφαές, Ἀσκανίης ἄστρον
ἐπιχθόνιον, ἀκτίνων ἀντωπὸν ὁ δ’ ἥσυχος ἔνδοθι δαίμων
κεῖται, ὁ καὶ πάτρᾐ δεξιτερὴν τανύσας κεκλιμένῃ, καὶ
στέμμα περὶ κροτάφοισιν ἀνάψας ἱερὸνἐκ πατρὸς παιδὶ
νεαζόμενον ὃν πάτρη μὲν ἔδεκτο φίλον νέκυν, ἥγνισε δ’
Ἀτθὶς πυρκαϊῇ, σέβεται δ’ Ἑλλὰς ἅπασα πόλις. ανονψμι
επιγραμματιξι ἁ πάτρα Νίκαια, πατήρ δέ μοι ὀργιοφάντας
οὐρανοῦ, αὐτάρ ἐγὼ κλαρονόμος τελετᾶς· οὗτος ὁ καὶ
σεισθεῖσαν ἐμὰν πόλιν ἐξ ἀίδαο ῥυσάμενος δώροις Αὐσονίοιο
Διός· θνᾴσκω δ’ Ἀσκανίας μὲν ἀπόπροθεν, ἠδ’ ἐπὶ γαίας
Ἀτθίδος ἀρχεγόνου πυρκαϊᾶς ἐπέβαν. μνᾶμα δέ μοι περίσαμον
ὁμώνυμος εὕρατο πάππῳ παῖς ἐμός· ἁ δ’ ἀρετὰ λεύσσει ἐς
ἀμφοτέρους. ανονψμι επιγραμματιξι εἷς γάμος ἀμφοτέρων, ξυνὸς
βίος, οὐδὲ θανόντων μνήμονες ἀλλήλων ἔσχον ἀποικεσίην· καὶ
σ’ αἱ μὲν τελεταί τε καὶ ἄρρενος ἔργα, Σακέρδως, κηρύξει
βίοτον πάντας ἐς ἠελίους· αὐτάρ ἐμὲ Σευουήραν ἀνήρ,
τέκος, ἤθεα, κάλλος, τῆς πρὶν Πηνελόπης θήσει ἀοιδοτέρην.
φλαvιυς ξψρυς ἐγκώμιον εἰς Θεοδόσιον τὸν βασιλέα πάντα μὲν
Αἰακίδαο φέρεις ἀριδείκετα ἔργα, νόσφι λοχαίου ἔρωτος·
ὀιστεύεις δ’ ἅτε Τεῦκρος, ἀλλ’ οὔ τοι νόθον ἦμαρ ἔχεις δ’
ἐρικυδέα μορφήν, τὴν Ἀγαμεμνονέην, ἀλλ’ οὐ φρένας οἶνος
ὀρίνει· ἐς πινυτὴν δ’ Ὀδυσῆι δαΐφρονι πᾶν σε ἐΐσκω, ἀλλὰ
κακῶν ἀπάνευθε δόλων Πυλίου δὲ γέροντος ἶσον ἀποστάζεις,
βασιλεῦ, μελιηδέα φωνήν, πρὶν χρόνον ἀθρήσεις τριτάτην
ψαύοντα γενέθλην. ανονψμι επιγραμματιξι μάρτυρας ἐν πελάγει
πόθεν εὕρομεν; εἴπατε πέτραι, εἴπατε κύματα μακρά, πόσαις
ἐμάχοντο θυέλλαις. ναῦς ἐάγη, πέσεν ἱστός, ἔδυ τρόπις,
ὤλετο φόρτος. ανονψμι επιγραμματιξι ἐν τῷ Κάστρῳ τῆς Λίνδου
εὐρὺ μὲν ἀρχαίης Λίνδου κλέος, Ἀτρυτώνην δεξαμένης ὄχθοις
οὐρανίοισιν ἄκρης· μέζων δ’ αὖ κατὰ γαῖαν ἐπήρατος ἔπλετο
φῆμις παρθενικῆς γλαυκῶν πλησαμένῃ χαρίτων. νῦν γὰρ Ἀθηναίης
βοάᾳ θαλερὸς ἔμεν οἶκος χῶρος καρπογόνους δερκόμενοις
σκοπέλους· ἄνθεμα γὰρ τόδε λαρὸν Ἀθηναίῃ πόρεν ἱρεὺς
Ἀγλώχαρτος, ἑῶν νειμάμενος κτεάνων, κρέσσων καὶ Κελεοῖο καὶ
Ἰκαρίοιο κατ’ αἶαν πάμπαν ἀεξῆσαι τὴν ἱερὴν ἐλέην. λεο
πηιλοσοπηυς εὖγε Τύχη με ποεῖς, ἀπραγμοσύνῃ μ’ Ἐπικούρου
ἡδίστῃ κομέουσα, καὶ ἡσυχίῃ τέρπουσα· τίπτε δέ μοι χρέος
ἀσχολίης πολυκηδέος ἀνδρῶν; οὐκ ἐθέλω πλοῦτον, τυφλὸν
φίλον, ἀλλοπρόσαλλον, οὐ τιμάς· τιμαὶ δὲ βροτῶν ἀμενηνὸς
ὄνειρος. ἔρρε μοι, ὦ Κίρκης δνοφερὸν σπέος· αἰδέομαι γὰρ
οὐράνιος γεγαὼς βαλάνους ἅτε θηρίον ἔσθειν· μισῶ Λωτοφάγων
γλυκερὴν λιπόπατριν ἐδωδήν· Σειρηνων τε μέλος καταγωγὸν
ἀναίνομαι ἐχθρόν· ἀλλὰ λαβεῖν θεόθεν ψυχοσσόον εὔχομαι
ἄνθος, μῶλυ, κακῶν δοξῶν ἀλκτήριον ὦτα δὲ κηρῷ ἀσφαλέως
κλείσας προφυγεῖν γενετήσιον ὁρμήν. ταῦτα λέγων τε γράφων τε
πέρας βιότοιο κιχείην, ξονσταντινυς εἰς τὸν θρόνον αὐτοῦ εἰ
μέν τις σοφός ἐσσι, ἐφέζεο· εἰ δέ γε Μούσης δακτύλῳ
ἀκροτάτῳ ἀπεγεύσαο, . . . . πόρρω στῆθ’ ἀπ’ ἐμεῖο, καὶ
ἄλλοθι δίζεο ἕδρην κλισμὸς ἐγὼ φορέων σοφίης ἐπιΐστορας
ἄνδρας. τηεοπηανες ξονφεσσορ ἀντίγραφον πρὸς ταῦτα καὶ τί γε
σῆμα φέρεις ἐξαίρετον, ὦ κενεαυχές, ὅττι σοφοὺς φιλέεις
μέν, ἀμούσους δ’ ἀνταπερύκεις; οὐ χρυσὸν φορέεις, οὐκ
ἄργυρον, οὐκ ἐλέφαντα, ἀλλά σε τεκτονίης ἡγήτορες ἄνδρες
ἔτευξαν, Καλλιόπης ἀΐδρεις καὶ ἀπευθέες Ἡφαίστοιο, πᾶσι
σοφοῖς τ’ ἀσόφοις τε δορήϊον ἔμμεναι ἕδρην. ξονσταντινυς εἰς
τὸν σταυρὸν ὃν ἀνέθετο.ἐν τῇ Λίνδῳ Κωνσταντῖνος Ἰωάννου
ἠδ’ Εὐδοκίης με τέκνον ἔτευξεν ἀγακλυτόν, ὃν Λίνδος
μεγάλαυχος ἤνεγκε προτέρης γενεῆς προφερέστερον ἄνδρα, καὶ
πιστὸν θεράποντα σκηπτούχοιο Λέοντος· ᾧ Ἀλέξανδρος ἀδελφὸς
ἰδ’ υἱὸς Κωνσταντῖνος σκῆπτρα θεοστήρικτα συνεξαγέτην
βασιλείης. ξονσταντινυς εἰς τὸν αὐτὸν σταυρόν ἅπαν μὲν
ἔργον οὐ πρὸς ἀξίαν πέλει τὴν σήν, ὑπερθαύμαστε κόσμου
δεσπότι· ἔργων γὰρ ἔξω καὶ φθορᾶς τὸ σὸν κλέος· τὸ δ’
ἔργον, ὃ προσῆξέ σοι Κωνσταντίνος, ἐπάξιον πέφυκεν, εἰ δή,
Παρθένε, τοῦ σοῦ τόκου τὸ σκῆπτρον εὖ διαγράφει, καὶ σαρκὸς
αὐτοῦ τὸ τρισόλβιον πάθος. ξονσταντινυς εἰς τὴν εἰκόνα τῆς
Θεοτόκου εἰ ζωγραφεῖν τις ἤθελέν σε, Παρθένε, ἄστρων ἐδεῖτο
μᾶλλον ἀντὶ χρωμάτων, ἵν’ ἐγράφης φωστῆρσιν, ὡς φωτὸς
πύλη· ἀλλ’ οὐχ ὑπείκει ταῦτα τοῖς βροτῶν λόγοις· ἃ δ’ οὖν
φύσις παρέσχε καὶ γραφῆς νόμος, τούτοις παρ’ ἡμῶν ἱστορῇ τε
καὶ γράφῃ. ανονψμι επιγραμματιξι εἰς τὴν τάβλαν ὀστέα σου,
Παλάμηδες, ἔδει πρισθέντα γενέσθαι ὄργανα τῆς τέχνης τῆς
ἀπὸ τοῦ πολέμου· ἐν πολέμοις γὰρ ἐὼν ἕτερον πόλεμον
κατέδειξας, ἐν ξυλίνῳ σταδίῳ τὸν φιλικὸν πόλεμον. ανονψμι
επιγραμματιξι εἴς τινα ἰατρὸν Ἀσκληπιάδην Ἀσκληπιάδης ἰατρὸς
ἥρπασεν κόρην. μετὰ τὴν φθορὰν δὲ τοῦ γάμου τῆς ἁρπαγῆς
ἐκάλεσε πλῆθος εἰς τὸν αὐθέντην γάμον ἀνδρῶν χορευτῶν καὶ
γυναικῶν ἀθλίων· τῆς οἰκίας δὲ συμπεσούσης ἑσπέρας, πάντες
κατηνέχθησαν εἰς ᾅδου δόμους, νεκροὶ δ’ ἔκειντο περὶ
νεκροῖς πεπτωκότες· νυμφὼν δ’ ὁ σεμνὸς, ἐκ ῥόδων πεπλεγμένος,
ἐκ τῶν φόνων ἔσταξεν αἷμα φοίνιον. παλλαδας σιγῶν παρέρχου
τὸν ταλαίπωρον βίον, αὐτὸν σιωπᾖ τὸν χρόνον μιμούμενος·
λαθὼν δὲ καὶ βίωσον, εἰ δὲ μή, θανών. τηεοξριτυς οὐδενὸς
εὐνάτειρα, Μακροπτολέμοιο δὲ μάτηρ, μαίας ἀντιπέτροιο θοὸν
τέκεν ἰθυντῆρα, οὐχὶ Κεράσταν, ὅν ποτ’ ἐθρέψατο ταυροπάτωρ,
ἀλλ’ οὗ πιλιπὲς αἶθε πάρος φρένα τέρμα σάκους, οὔνομ’
ὅλον, δίζων, ὃς τᾶς Μέροπος πόθον κούρας γηρυγόνας ἔχε
τᾶς ἀνεμώδεος· ὃς Μοίσᾳ λιγὺ πᾶξεν ἰσαυδέα ἕλκος,
ἄγαλμα πόθοιο πυρισμαράγω· ὃς σβέσεν ἀνορέαν ἰσαυδέα
παπποφίνου Τυρίαν τ’, ᾧ τόδε τυφλοφόρων ἐρατὸν πᾶμα Πάρις
θέτο Σιμιχίδας. ψυχάν, ᾇ βοτοβάμων, στήτας οἶστρε Σαέττας,
κλωποπάτωρ, ἀπάτωρ, λαρνακόγυιε, χαρεὶς ἁδὺ μελίσδοις ἔλλοπι
κούρᾳ, Καλλιόπᾳ, νηλεύστῳ. σιμιας Ἀνδροθέᾳ δῶρον ὁ Φωκεὺς
κρατερᾶς μηδοσύνας ἦρα τίνων Ἀθάνᾳ τᾶμος, ἐπεὶ τὰν ἱερὰν
κηρὶ πυρίπνῳ πόλιν ᾐθάλωσεν οὐκ ἐνάριθμος γεγαὼς ἐν
προμάχοις Ἀχαιῶν, νῦν δ’ ἐς Ὁμήρειον ἔβα κέλευθον, τρὶς
μάκαρ, ὃν σὺ θυμῷ ὅδ’ ὄλβος ἀεὶ πνεῖ. ἵλαος
ἀμφιδερχθῇς. σὰν χάριν, ἁγνὰ πολύβουλε Παλλάς· ἀλλ’ ἀπὸ
κρανῶν ἰθαρᾶν νᾶμα κόμιζε δυσκλής· Δαρδανιδᾶν, χρυσοβαφεῖς τ’
ἐστυφέλιξ’ ἐκ θεμέθλων ἄνακτας· ὤπασ’ Ἐπειὸς πέλεκυν, τῷ
ποκὰ πύργων θεοτεύκτων κατέρειψεν αἶπος. Ἀνδροθέᾳ δῶρον ὁ
Φωκεὺς κρατερᾶς μηδοσύνας ἦρα τίνων Ἀθάνᾳ ὠπασ’ Ἐπειὸς
πέλεκυν, τῷ ποκὰ πύργων θεοτεύκτων κατέρειψεν αἶπος, τᾶμος,
ἐπεὶ τὰν ἱερὰν κηρὶ πυρίπνῳ πόλιν ᾐθάλωσεν Δαρδανιδᾶν,
χρυσοβαφεῖς τ’ ἐστυφέλιξ’ ἐκ θεμέθλων ἄνακτας· οὐκ ἐνάριθμος
γεγαὼς ἐν προμάχοις Ἀχαιῶν, ἀλλ’ ἀπὸ κρανῶν ἰθαρᾶν νᾶμα
κέλευθον δυσκλής· νῦν δ’ ἐς Ὁμήρειον ἔβα κέλευθον, σὰν
χάριν, ἁγνὰ πολύβουλε Παλλάς· τρὶς μάκαρ ὃν σὺ θυμῷ
ἵλαος ἀμφιδερχθῇς. ὅδ’ ὄλβος ἀεὶ πνεῖ. ανονψμι
επιγραμματιξι εἰς τὴν βίβλον Μάρκου εἰ λύπης κρατέειν
ἐθέλεις, τήνδε μάκαιραν ἀναπτύσσων βίβλον ἐπέρχεο ἐνδυκέως,
ἧς ὕπο γνώμην ὀλβίστην ῥεῖά κεν ὄψεαι ἐσσομένων, ὄντων
ἠδὲ παροιχομένων, τερπωλὴν τ’ ἀνίην τε καπνοῦ μηδὲν
ἀρειοτέρην. σιμιας λεῦσσέ με τὸν Γᾶς τε βαθυστέρνου ἄνακτ’,
Ἀκμονίδαν τ’ ἄλλυδις ἑδράσαντα, μηδὲ τρέσῃς, εἰ τόσος ὢν
δάσκια βέβριθα λάχνᾳ γένεια. τᾶμος ἐγὼ γὰρ γενόμαν, ἁνίκ’
ἔκραιν’ Ἀνάγκα, πάντα δὲ Γᾶς εἶκε φραδαῖσι λυγραῖς
ἑρπετά, † πάνθ’ ὅσ’ ἕρπει δῑ αἴθρας. χάους δέ, οὔτι γε
Κύπριδος παῖς ὠκυπέτας οὐδ’ Ἄρεος καλεῦμαι· οὔτι γὰρ
ἔκρανα βίᾳ, πραϋλόγῳ δὲ πειθοῖ· εἶκε δέ μοι Γαῖα,
Θαλάσσας τε μυχοί, χάλκεος Οὐρανός τε· τῶν δ’ ἐγὼ
ἐκνοσφισάμαν ὠγύγιον σκᾶπτρον, ἔκρινον δὲ θεοῖς θέμιστας.
βεσαντινυς Ὀλὸς οὔ με λιβρὸς ἱρῶν Λιβάδεσσιν, οἷα κάλχη
Ὑποφοινίῃσι τέγγει· Μαύλιες δ’ ὕπερθε πέτρης Ναξίας
θοούμεναι Παμάτων φείδοντο Πανός· οὐ στροβίλῳ λιγνύι Ἰξὸς
εὐώδης μελαίνει τρεχνέων με Νυσίων. ἐς γὰρ βωμὸν ὁρῆς με
μήτε γλούρου πλίνθοις, μήτ’ Ἀλύβης παγέντα βώλοις· †2οὐδ’
ὃν Κυνθογενὴς ἔτευξε φύτλη λαβόντε μηκάδων κέρα, Λισσαῖσιν
ἀμφὶ δειράσιν ὅσσαι νέμονται Κυνθίαις, ἰσόρροπος πελοιτό
μοι. σὺν Οὐρανοῦ γὰρ ἐκγόνοις εἰνὰς μ’ ἔτευξε γηγενής·
τάων ἀείζῳον τέχνην ἔνευσε πάλμυς ἀφθίτων. σὺ δ’ ὦ πιὼν
κρήνηθεν, ἣν ἶνις κόλαψε Γοργόνος, Θύοις τ’ ἐπισπένδοις τέ
μοι Ὑμηττιαδᾶν πολὺ λαροτέρην σπονδὴν ἄδην ἴθι δὴ θαρσέων
ἐς ἐμὴν τεῦξιν καθαρὸς γὰρ ἐγὼ ἰὸν ἱέντων τεράων, οἷα
κέκευθ’ ἐκεῖνος ἀμφὶ Νέαις Θρηικίαις, ὃν σχεδόθεν Μυρίνης
σοί, Τριπάτωρ, πορφυρέου φώρ ἀνέθηκε κριοῦ. δοσιαδας
Εἱμάρσενός με στήτας πόσις, μέροψ δίσαβος, τεῦξ’, οὐ
σποδεύνας, ἶνις ἐμπούσας, μόρος Τεύκροιο βούτα καὶ κυνὸς
τεκνώματος, Χρύσας δ’ ἀίτας, ἆμος ἑψάνδρα τὸν γυιόχαλκον
οὖρον ἔρραισεν, ὃν ὡπάτωρ δίσευνος μόρησε ματρόρριπτος.
ἐμὸν δὲ τεῦγμ’ ἀθρήσας Θεοκρίτοιο κτάντας, τριεσπέροιο
καύτας, θώυξεν † ἀνιύξας χάλεψε γάρ νιν ἰῷ σύργαστρος
ἐκδὺς γῆρας. τὸν δ’ † ἀεὶ λινεῦντ’ ἐν ἀμφικλύστῳ Πανός τε
ματρὸς εὐνέτας, φὼρ δίζῳος, ἶνίς τ’ ἀνδροβρῶτος
ἰλιοραιστᾶν ἦρ’ ἀρδίων ἐς Τευκρίδ’ ἄγαγον τρίπορθον. σιμιας
Σιμίου ᾤον Κωτίλας ματέρος τῆ τόδ’ ἄτριον νέον Δωρίας
ἀηδόνος πρόφρων δὲ θυμῷ δέξο· δἢ; γὰρ ἁγνᾶς λίγειά μιν
κάμ’ ἶφι ματρὸς ὠδίς· τὸ μὲν θεῶν ἐριβόας Ἐρμᾶς ἔκιξε
κάρυξ φῦλ’ ἐς βροτῶν, ὑπὸ φίλας ἑλὼν πτεροῖσι ματρός·
ἄνωγε δ’ ἐκ μέτρου μονοβάμονος μέγαν πάροιθ’ ἀέξειν ἀριθμὸν
εἰς ἄκραν δεκάδ’ ἰχνίων κόσμον νέμοντα ῥυθμῶν. θοῶς δ’
ὕπερθεν (ὦκα λέχριον φέρων νεῦμα ποδῶν σποράδων πίφαυσκεν
ἴχνει θένων . . ταν παναίολον Πιερίδων μονόδουπον αὐδάν,
θοαῖς ἴς) αἰόλαις αἰόλαις κῶλ’ ἀλλάσσων ὀρσιπόδων ἐλάφων
τέκεσσιν· ταὶ δ’ ἀμβρότῳ πόθῳ φίλας ματρὸς ῥώοντ’ αἶψα
μεθ’ ἱμερόεντα μαζόν, πᾶσαι κραιπνοῖς ὑπὲρ ἄκρων ἱέμεναι
ποσὶ λόφων κατ’ ἀρθμίας ἴχνος τιθῆνας· βλαχαὶ δ’ οἴων
πολυβότων ἀν’ ὀρέων νομὸν ἐβαν ταννσφνρων ἐς ἀν’ ἄντρα
Νυμφῶν· καί τις ὠμόθυμος ἀμφίπαλτον αἶψ’ αὐδὰν θὴρ ἐν
κόλπῳ δεξάμενος θαλαμᾶν μυχοιτάτῳ ῥίμφα πετρόκοιτον ἐκλιπὼν
ὄρους) εὐνάν, ματρὸς πλαγκτὸν μαιόμενος βαλίας ἑλεῖν τέκος·
καἶιτ’ ὦκα Βοᾶς ἀκοὰν μεθέπων, ὅγ’ ἄφαρ λάσιον νιφοβόλων
ἀν’ ὀρέων ἔσσυται ἄγκος· ταῖσι δὴ δαίμων κλυτᾶς ἶσα
θοοῖς δονέων ποσὶ πολύπλοκα μετίει μέτρα μολπᾶς. αναστασιυς
τραυλυς εἰς τὴν σταύρωσιν Χριστὸς ἐπὶ σταυροῖο πεπαρμένος ἦν
ποτε γυμνός, μεσσόθι, ληιστῆρας ἔχων ἑκάτερθε παγέντας· καί
μιν ἀκηχεμένη λιγέως ὀλοφύρετο μήτηρ λύγδην ἱσταμένη, καὶ
παρθένος ἄλλος ἑταῖρος· καί μιν καγχαλόωντες ἐνείκεον
ἄνδρες ὁδῖται κάμμορον, οὐτιδανὸν καὶ ἀνάλκιδα φῶτα
καλεῦντες· καὶ οἱ διψαλέῳ στυγερὴν ὤρεξε ποτῆτα λαὸς
Ἰουδαίων ἀθεμίστιος, αἱματοχάρμης, ὄξεϊ κιρνάμενος πικρὸν
δέπας, εἶδαρ ὀλέθρου. ἀλλ’ ἀκέων τετάνυστο καὶ οὐκ
ἀπαμύνετο Χριστός, Χριστός, ὁ καὶ Μαρίης καὶ ἀθανάτου
πατρὸς υἱός. ταῦτα τίς ἀνθρώπων ἀγέρωχος νήπιος ἔσται
κῆρι λογιζόμενος καὶ ὁρώμενος ἐν πινάκεσσιν· ἀνδρὸς γὰρ
θεός ἐστιν, ὁ δὲ βροτὸς οὐδὲν ἀρείων. ιγνατιυς Ἰγνάτιος
πολλῇσιν ἐν ἀμπλακίῃσι βιώσας, ἔλλιπον ἡδυφαοῦς ἠελίοιο
σέλας· καὶ νῦν ἐς δνοφερὸν κατακεύθομαι ἐνθάδε τύμβον,
οἴμοι· ψυχῇ μου μακρὰ κολαζόμενος. ἀλλά, κριτὰ (βροτός
εἰμι, σὺ δ’ ἄφθιτος ἠδ’ ἐλεήμων’, ἵλαθι, ἵλαθί μοι
ὄμματι εὐμενέι. ιγνατιυς εἰς Παῦλον μοναχόν σῶμα μέν, οὐκ
ἀρετὴν ὅδε τύμβος νέρθε κέκευθε κεδνοῦ Παύλοιο· ὥστε γὰρ
ἠελίου τοῦδὲ γ’ ἀπαστράπτουσιν ἀριπρεπέες λόγοι αἴγλῃ,
ἠδ’ ἀρετῆς κάματοι εὖχος ἔχουσι μέγα. εἴκοσιν ἐς
λυκάβαντας ἰδὲ τρισὶν ἤρκεσε γαίῃ, ζήσας δ’ αὖ λογικῶς
ἐσθλὸν ἔδεκτο τέλος. ιγνατιυς εἰς Σαμουὴλ διάκονον τῆς
μεγάλης ἐκκλησίας ἱερὸς ἐν λαγόνεσσι Σαμουὴλ κεύθεται γαίης,
πάντα λιπὼν βιότου, ὅσσα περ εἶχε, θεῷ· καὶ νῦν εὐσεβέων
εἰσέδραμε φαίδιμον αὐλὴν, δόξαν ὑπὲρ μεγάλων ληψόμενος
καμάτων. αρετηας γεγονότος δὲ καί (ἀρχιεπισκόπου Καισαρείας
Καππαδοκίας ἐπὶ τῇ ἰδίᾳ, ἀδελφῇ εἰ καί μοι λύχνον
αἰῶνος ταχὺς ἔσβεσεν οἶτος, λαμπάδος ἡμετέρης φέγγος
ἀμερσάμενος, ἀλλὰ γ’ ἄρ’ ἤρκεσε λύσσῃ ἑῆς κακότητος ὁ
δαίμων πᾶσαν ἐμὴν τελέσαι στυγναλέην βιοτὴν θῆκέ με χήρην
ἐγγὺς ἀειρομένου μοι μαζοῦ, οὐδ’ ἐπὶ τέκνον ἴδον καλὸν
ἀθυρόμενον, ἡδὺ τοκεῦσιν ἄγαλμα παραγκάς· τῷ γέ με πένθος
ἄτλητον μαλερῷ τηκεδόνος δάμασε πυρσῷ. τρεῖς πρὸς ἐείκοσ’
ἐποιχομένην ἐνιαυτοὺς ἔσχεν τύμβος ὅδε ξεινοδόκος γενέθλης
ἡμετέρης· ἔνθ’ ὕφηνον γενετῆρες ἅπασι γηραλέοι θρῆνον
τιλλόμενοι πολιήν, καὶ χορὸς εὐγενέων στενάχοντες ἀδελφῶν
Ἄννης μνώμενοι ἀσπασίως εἴδεος ἀγλαΐης. αρετηας εἰς τὴν
αὐτήν τὸ σεμνὸν ἦθος, τὴν φιλάνθρωπον χάριν, τὸ πρὸς
τεκόντας τοῦ τρόπου πειθήνιον (αἰδὼς γὰρ ἦγεν ὡς διδάσκαλος
μέγας παρών), τὰ λαμπρὰ τοῦ γένους γνωρίσματα, καὶ τὰς
φιλάνδρους ἐνστάσεις πρὸς τὴν φύσιν κλονοῦσαν ἀστήρικτα
χηρείας βίᾳ, ἀντεμπλοκῇ δὲ κρειττόνων ἡττωμένην (ἀφ’ ὧν
τὰ φαιδρὰ στέμματα πρὸς ἀξίαν μόνανδρον ἐκλάμποντἁ τὴν
παρρησίαν Ἄννης ἀμαυροῦν οὐ δυνήσεται τάφος. πάντων γὰρ
αὐτῆς οὐδαμῶς λάθοι στόμα καλὸν φερούσης νονθέτημα τῷ βίῳ
εἰ δ’ οὖν, λαλήσει καὶ γραφὴ πάντων πλέον αὕτη παρ’ αὐτὸν
τὸν τάφον τεθειμένη. αρετηας εἰς Φεβρωνίαν μοναχήν Δρᾶσέ τί
που καὶ νερτερίοις μετὰ πνεύμασιν ἀνδρῶν Φεβρωνία ἑῆς
σύμβολα συμπαθίης, εἴ τις κἀνθάδε χρειὼ ἀφνειῶν ἦε πένησιν
οὐδὲ γὰρ οὐδ’ αὐτοῦ τῆς σφετέρης ἐς ἅπαν ψυχαὶ λήθονται
μεγαθύμων εὐεργείης· ἔμπα γε μὴν αἰὼν ἡμετέρου βιότου
ἄρκιος εἴη θεῖον ἐπὶ προέμεν θάλαμόν μιν Χριστοῦ, τὸν ῥα
νυὸν σεμνὸν ἕλ’ ἀφθορίης, λαμπάδ’ ἐλαίῳ φαιδρύνουσα
φιλοπτωχείης· ἧς τόδε σῆμ’ ὕπνου γνῶθι πολυχρονίου.
τηεοπηανες ξονφεσσορ εἴθε κρίνον γενόμην ἀργένναον, ὄφρα με
χερσὶν ἀρσαμένη μᾶλλον σῆς χροτιῆς κορέσῃς. ξομετας
γραμματιξυς ἀμφοτέρας, πολύμυθε, Κομητᾶς σεῖο ἀθρήσας κύρβεις
γηραλέας, θῆκεν ἀειθαλέας. ξομετας γραμματιξυς εἰς τὴν ὑπ’
αὐτοῦ διωρθωμένην Ὁμήρου ποίησιν σεῖο βίβλους, μεγάθυμε,
Κομητάς, Ὅμηρε, δύ’ ἄρδην εὑρὼν γηραλέας, τεύξατο
ὁπλοτέρας· γῆρας ἀποξύσας γὰρ ἀριπρεπέας τε βροτοῖσι πάμπαν
ἔδειξε σοφοῖς, οἷσιν ἔνεστι νόος. ξομετας γραμματιξυς εἰς τὸ
αὐτό εὑρὼν Κομητᾶς τὰς Ὁμηρείους βίβλους ἐφθαρμένας τε
κοὐδαμῶς ἐστιγμένας, στίξας διεσμίλευσα ταύτας ἐντέχνως, τὴν
σαπρίαν ῥύψας μὲν ὡς ἀχρηστίαν, γράψας δ’.’ ἐκαινούργησα
τὴν εὐχρηστίαν. ἐντεῦθεν οἱ γράφοντες οὐκ ἐσφαλμένως
μαθητιῶσιν, ὡς ἔοικε μανθάνειν. ιγνατιυς εἰς τὰ αὑτοῦ
Ἰγνάτιος τάδε τεῦξε σοφῆς πολύιδρις ἀοιδῆς· Ἰγνάτιος τάδε
τεῦξεν, ὃς ἐς φάος ἤγαγε τέχνην γραμματικὴν, λήθης
κευθομένην πελάγει. ιγνατιυς τὰ τοῦ Πλάτωνος ἐξερευνήσας βάθη
τὰ τῶν λογισμῶν ἐξερίζωσας πάθη. ξομετας γραμματιξυς ὁππότε
Παμμεδέοντος ἐὺς πάις, ὄρχαμος ἀνδρῶν, ὃς πᾶσι θνητοῖσι
καὶ ἀθανάτοισιν ἀνάσσει, ἀσπαλιεῦσιν ἔειπε μαθητῇσιν
πινυτοῖσι· Λάζαρος ἄμμι φίλος φάος ἔλλιπεν ἠελίοιο οὔποτε,
τόφρα κέκευθε τεθρήμερον ἄπλετος αἶα. ἀλλ’ ἄνεὠ ^ μὲν
ἔκειτο, μεμυκὼς χείλεα σιγῇ, σῶμά τε πυθόμενος καὶ ὀστέα
καὶ χρόα καλόν, ψυχὴ δ’ ἐκ ῥεθέων πταμένη ἄιδόσδε
κατῆλθεν, ἄρρητον δὲ φίλοισι γόον καὶ πένθος ἔθηκεν, ἐκ
πάντων δὲ μάλιστα Μάρθῃ Μαρίῃ τε ὁμαίμοις αὐτοκασιγνήταις·
ψυχῆς γὰρ φιλέεσκον ἀδελφεόν, ὅστις ἔκειτο μεσσόθι ἐν
νεκάδεσσιν ἀκήριος, ἄψυχος αὕτως. τοῦ πότμον γοόωσαι
ὀδυρόμεναί τε ἐθρήνευν, σήματος ἔκτοθι οὖσαι καὶ ἑζόμεναι
περὶ τύμβῳ. ὄφρα μὲν ἠέλιος τρίτον ἠνυσεν ἦμαρ ἐς αἶαν,
τόφρα δὲ κἀν νεκάδεσσιν ἐτήκετο Λάζαρος ἄπνους· ἀλλ’ ὅτε
δὴ τετράτη ῥοδοειδὴς ἤλυθεν Ἠώς, καὶ τότε δὴ προσέειπε
θεοῖο πάις μεγάλοιο εὐπατρίδῃσι φίλοις, οἳ πὰρ θεοῦ
ἐκγεγάαντο, οἳ πέρι μὲν βουλῇ μερόπων, πέρι δ’ ἦον
ἁπάντων, οὓς ἔκπαγλ’ ἐφίλησ’, ὡσεὶ θεοῦ υἷας ἐόντας,
ὧν καὶ ἀπὸ γλώσσης γλυκίων μέλιτος ῥέεν αὐδὴ, καὶ ἔπεα
νιφάδεσσιν ἐοικότα χειμερίῃσιν ὦ φίλοι ἀγλαόθυμοι, ἐπεὶ
θεὸς ἐστὶ σὺν ἄμμι, κέκλυτέ μευ πάντες τε ὅσοι θεὸν
ἔνδον ἔχοιτε, ὄφρ’ εἴπω τά με θυμὸς ἐνὶ στήθεσσι
κελεύει· δεῦτ’ ἐς Βηθανίην, ὅθι Λάζαρον ἔλλιπε θυμός,
σπεύσομεν ὅττι τάχιστ’, ὄφρα κλέος ἄφθιτον ἴσχω· ἀνστῆσαι
γὰρ ἔπειμι καὶ ἐξ Ἐρέβευς φίλον ἁμόν. τὸν δ’ αὖτε
προσέειπον εὐήνορες ἀγλαόθυμοι· ἴομεν, ὡς ἐκέλευσας,
ἀλίγκιε πατρὸς ἑοῖο. εἶπον ὃ δ’ αὐτὸς ἔβαινε, καὶ
ἡγεμόνευε μαθηταῖς. σπερχόμενοι δ’ εἵποντο μετ’ ἴχνια
Παμμεδέοντος, ἠύτε ἔθνεα εἶσι μελισσάων ἀδινάων, πέτρης ἐκ
γλαφυρῆς αἰεὶ νέον ἐρχομενάων ὣς εἵποντο ὄπισθε θεοῦ
μεγάλοιο μαθηταί. ἀλλ’ ὅτε δὴ ῥ’ ἱκάνοντο πολυκλαύστῳ ἐνὶ
τύμβῳ, καὶ τότε δὴ λίσσοντο κυλινδόμεναι παρὰ ποσσὶν Χριστὸν
παμμεδέοντα κασίγνηταί τε ἔται τε· Γουνούμεσθὰ σ’, ἄναξ, ὃς
ὑπέρτατα δώματα ναίεις· Λάζαρον ὃν φιλέεσκες, ἐν ἔγκασιν
ἤλυθεν ᾅδου· εἰ γὰρ τῇδε ἔησθα, ἄναξ νεκάδων Ἀϊδωνεὺς
οὔποτ’ ἔτλη μεῖναι, ἐπειὴ πολὺ φέρτατος ἦσθα· ἀλλὰ καὶ
ὣς ἐθέλων δύνασαι πάλιν αὐτὸν ἐγεῖραι. καὶ τότε δὴ
ὕψιστος ἀμείβετο· ποῦ ποτε κεῖται; αἳ δ’ ἄρα ὀτραλέως
ἀνὰ ἠρίον ἤλυθον ἄρδην δὴ τότ’ ἐπεὶ δεῖξαν θεῷ αὐτὸν
σῆμά τε λυγρόν, εἶπεν ἄρ’· ὁρμηθέντες ἀείρατε πῶμα τάφοιο
αὐτὰρ ἐπεὶ ἀνέῳκτο τάφος λυγρὸς φθιμένοιο, καὶ τότε δὴ
μέγ’ ἄυσε θεὸς μέγας ἠδὲ καὶ ἀνήρ Λάζαρε, δεῦρ’ ἴθι,
κλῦθι ἐμεῖο, καὶ ἔρχεο ἔξω. ὡς οὖν νεκρὸς ἄκουσε θεοῖο
Λόγου φήσαντος, λυσιμελὴς ἀνέδυ, πεπεδημένος, ἔμπνους,
ὀδωδώς. τὸν καὶ ἰδόντες ὅμιλοι ἐθάμβεον ἐν κραδίῃσιν.
αὐτίκα δ’ ὑψιμέδοντα ἐκύδαινον θεὸν ἐσθλόν, καὶ κλέος
ἄφθιτον ἔσχε πατὴρ μέγας υἷος ἐῆος. ανονψμι επιγραμματιξι
εἰς τὴν εἰκόνα Κωνσταντίνου ἡνιόχου χάλκεος οὐκ ἔστης
βιόων ἔτι, Κωνσταντῖνε· ἀντὶ γὰρ εὐκλείης ἤρκεσε βασκανίη.
ὡς δὲ θάνες, τότε δή σε πόλις ξύμπασα γεραίρει οἷς δύναται
τί δὲ σῆς ἄξιον ἱπποσύνης; ανονψμι επιγραμματιξι ἐξότε
Κωνσταντῖνος ἔδυ δόμον Ἄϊδος εἴσω, ᾤχετο σὺν κείνῳ πᾶν
κλέος ἡνιόχων. ανονψμι επιγραμματιξι χρύσεον ἀντ’ ἀρετῆς γέρας
ἔπρεπε Κωνσταντίνῳ, οὐδένα τῆς τέχνης τοῖον ἐνεγκαμένης.
κουρίζων νίκησεν ἀειδομένους ἐλατῆρας· γηραλέος δὲ νέους
δεῖξεν ἀφαυροτέρους. ὅντινα καὶ μετὰ πότμον ἀειμνήστῳ τινὶ
θεσμῷ δῆμος καὶ βασιλεὺς ἵδρυσαν ἁζόμενοι. ανονψμι
επιγραμματιξι εἰς Πορφύριον τὸν ἡνίοχον Πορφύριον λήξαντα
πόνων, λύσαντά τε μίτρην, καὶ πάρος ἀντ’ ἀρετῆς χάλκεον
ἑσταότα, τῇδε πάλιν χαλκοῦ τε καὶ ἀργύρου ἱδρύσαντο.
πρέσβυ, σὺ δὲ ξείνων ἀντιάσας γεράων, δήμου μὲν βοόωντος
ἕλες παλίνορσον ἱμάσθην, ὡς δὲ δὶς ἡβήσας μαίνεαι ἐν
σταδίοις. ανονψμι επιγραμματιξι εἰς Ἰουλιανὸν τὸν ἡνίοχον
τοῦτον Ἰουλιανόν, Τυρίης βλάστημα τιθήνης, ἡνίοχον πολλοὺς
δεξάμενον στεφάνους, αὐτὸς ἄναξ καὶ δῆμος ἅπας καὶ πότνια
βουλὴ ἔστησαν, κοινὴν ψῆφον ἐνεγκάμενοι. γήραϊ γὰρ σταδίων
ἀπεπαύσατο· πᾶσι δὲ φίλτρον κάλλιπεν, οἷσιν ἔρως ἤνθεεν
ἀντιπάλων. ανονψμι επιγραμματιξι εἰς Πορφύριον τὸν ἡνίοχον
Πορφύριος Λίβυς οὗτος· ἀεθλοφόρων δ’ ἐπὶ δίφρων μοῦνος
παντοδαποὺς ἀμφέθετο στεφάνους. νίκη γὰρ βασίλεια μεριζομένη
κατὰ δῆμον, χρώμασι καὶ πέπλοις συμμετάβαλλε τύχας· ἥρμοσε δ’
αὐτὸν ἔχειν Βενέτοις πλέον, ἔνθεν ἀνέστη χρύσεος ἀντ’
ἀρετῆς, χάλκεος ἀντὶ πόνων. ανονψμι επιγραμματιξι τοῦτον
Πορφύριον Λιβύη τέκε, θρέψε δὲ Ῥώμη, νίκη δ’ ἐστεφάνωσεν
ἀμοιβαδόν, ἄλλοτ’ ἀπ’ ἄλλου χρώματος ἄκρα φέροντα καρήατι
σύμβολα νίκης. πολλάκι γὰρ δήμους ἠλλάξατο, πολλάκι πώλους·
νῦν μὲν ἐὼν πρῶτος, τοτὲ δ’ ἔσχατος, ἄλλοτε μέσσος, πάντας
ὁμοῦ νίκησε καὶ ἀντιπάλους καὶ ἑταίρους. ανονψμι
επιγραμματιξι εἰς Οὐράνιον τὸν ἡνίοχον ἶσον κυδαλίμοις,
Φαυστινιάδῃ τε καὶ αὐτῷ Φαυστίνῳ, βασιλεὺς στῆσε παρ’
ἀμφοτέροις οὐράνιον, τῷ δῆμος ἀμετρήτους διὰ νίκας
ἠγαθέου Πέλοπος θῆκεν ἐπωνυμίην. ὡς αἰεὶ τὸν ὁμοῖον ἄγει
θεὸς ὡς τὸν ὁμοῖον τούσδε τις εἰσορόων φθέγξεται ἀτρεκέως.
ανονψμι επιγραμματιξι σοὶ καὶ ἀεθλεύοντι μόνῳ, λήξαντὶ τ’
ἀέθλων τοῦτο γέρας Νίκη δὶς πόρεν, Οὐράνιε, δήμου ἀπ’
ἀμφοτέροιο· σὺ γὰρ πάρος ἐν Βενέτοις μὲν εἴκοσι κυδίστων
στέμμα φέρεις ἐτέων. παύσαο δ’ ἱπποσύνης· Πρασίνων δέ σε
δίζετο δῆμος· 5 τοῖσδε σὺ μὲν νίκην, οἳ δ’ ἄρα σοὶ τὸ
γέρας. ανονψμι επιγραμματιξι ὤφελες ὅπλα φέρειν, οὐ φάρεα
ταῦτα κομίζειν, ὡς ἐλατὴρ τελέθων, καὶ πολέμων πρόμαχος.
εὖτε γὰρ ἦλθεν ἄνακτος ὀλεσσιτύραννος ἀκωκή, καὶ σὺ
συναιχμάζων ἥψαο ναυμαχίης· καὶ διπλῆς, πολύμητι, σοφῶς
ἐδράξαο νίκης, τῆς μὲν πωλομάχου, τῆς δὲ τυραννοφόνου.
αρξηιας εἰς τὸν Καλυδώνιον σῦν χάλκεος, ἀλλ’ ἄθρησον ὅσον
θράσος ἄνυσε κάπρου ὁ πλάστας, ἔμπνουν θῆρα τυπωσάμενος,
χαίτας αὐχενίους πεφρικότα, θηκτὸν ὀδόντα βρύχοντα, γλήναις
φρικτὸν ἱέντα σέλας, ἀφρῷ χείλεα πάντα δεδευμένον· οὐκέτι
θάμβος, εἰ λογάδα στρατιὴν ὤλεσεν ἡμιθέων. δαμαγετυς %2οὔτ’
ἀπὸ Μεσσάνας, οὔτ’ Ἀργόθεν εἰμὶ παλαιστάς· σπάρτα μοι
Σπάρτα κυδιάνειρα πατρίς. κεῖνοι τεχνάεντες· ἐγώ γε μέν, ὡς
ἐπέοικε τοῖς Λακεδαιμονίων παισί, βίᾳ κρατέω. σιμονιδες γνῶθι
Θεόγνητον προσιδών, τὸν Ὀλυμπιονίκαν παῖδα, παλαισμοσύνας
δεξιὸν ἡνίοχον, κάλλιστον μὲν ἰδεῖν, ἀθλεῖν δ’ οὐ χείρονα
μορφῆς, ὃς πατέρων ἀγαθῶν ἐστεφάνωσε πόλιν. σιμονιδες
Ἴσθμια καὶ Πυθοῖ Διοφῶν ὁ Φίλωνος ἐνίκα, ἅλμα, ποδωκείην,
δίσκον, ἄκοντα, πάλην. ανονψμι επιγραμματιξι τίνας ἂν εἴποι
λόγους Ἕκτωρ τιτρωσκόμενος ὑπὸ Ἑλλήνων βάλλετε νῦν μετὰ
πότμον ἐμὸν δέμας, ὅττι καὶ αὐτοὶ νεκροῦ σῶμα λέοντος
ἐφυβρίζουσι λαγωοί. αλξαευς ἄγαγε καὶ Ξέρξης Πέρσαν στρατὸν
Ἑλλάδος ἐς γᾶν, καὶ Τίτος εὐρείας ἄγαγ’ ἀπ’ Ἰταλίας·
ἀλλ’ ὁ μὲν Εὐρώπᾳ δοῦλον ζυγὸν αὐχένι θήσων ἦλθεν, ὁ δ’
ἀμπαύσων Ἑλλάδα δουλοσύνας. ανονψμι επιγραμματιξι κοίρανος
Εὐρώπας, ὁ καὶ εἰν ἁλὶ καὶ κατὰ χέρσον τόσσον ἄναξ
θνατῶν, Ζεὺς ὅσον ἀθανάτων, Εἰνοδίᾳ τὰ λάφυρ’ Ἑκάτᾳ
θρασέος Κιροάδα, καὶ τέκνων, καὶ ὅλας γᾶς ἔθετ’ Ὀδρυσίδος,
υἱὸς ἐυμμελία Δαματρίου· ἁ δὲ Φιλίππου δόξα πάλιν θείων
ἄγχι βέβακε θρόνων. παντελευς παντελευς εἰς Καλλίμαχον καὶ
Κυναίγειρον ὤ κενεοῦ καμάτοιο καὶ ἀπρήκτου πολέμοιο·
ἡμετέρῳ βασιλῆι τί λέξομεν ἀθανάτους; ὦ βασιλεῦ, τί μ’
ἔπεμπες ἐπ’ ἀθανάτους πολεμιστάς; βάλλομεν, οὐ πίπτουσι·
τιτρώσκομεν, οὐ φοβέονται. μοῦνος ἀνὴρ σύλησεν ὅλον στρατόν·
ἐν δ’ ἄρα μέσσῳ αἱματόεις ἕστηκεν, ἀτείρεος Ἄρεος
εἰκών, δένδρον δ’ ὡς ἕστηκε σιδηρείαις ὑπὸ ῥίζαις, κοὐκ
ἐθέλεν πεσέειν· τάχα δ’ ἔρχεται, ἔνδοθι νηῶν. λῦε,
κυβερνήτα, νέκυος προφύγωμεν ἀπειλάς. αλξαευς σύμφωνον
μαλακοῖσι κερασσάμενος θρόον αὐλοῖς Δωρόθεος γοεροὺς ἔπνεε
Δαρδανίδας, καὶ Σεμέλας ὠδῖνα κεραύνιον, ἔπνεε δ’ ἵππου
ἔργματ’, ἀειζώων ἁψάμενος Χαρίτων μοῦνος δ’ εἰν ἱεροῖσι
Διωνύσοιο προφήταις μώμου λαιψηρὰς ἐξέφυγε πτέρυγας, Θηβαῖος
γενεήν, Σωσικλέος· ἐν δὲ Λυαίου νηῷ φορβειὰν ^ θήκατο καὶ
καλάμους. αλξαευς οὐκέτ’ ἀνὰ Φρυγίην πιτυοτρόφον, ὥς ποτε,
μέλψεις, κροῦμα δῑ εὐτρήτων φθεγγόμενος δονάκων, οὐδ’ ἔτι
σαῖς παλάμαις Τριτωνίδος ἔργον Ἀθάνας, ὡς πρίν, ἐπανθήσει,
νυμφογενὲς Σάτυρε. δὴ γὰρ ἀλυκτοπέδαις σφίγγῃ χέρας, οὕνεκα
Φοίβῳ, θνατὸς ἐὼν, θείαν εἰς ἔριν ἠντίασας. λωτοὶ δ’ οἱ
κλάζοντες ἴσον φόρμιγγι μελιχρὸν ὤπασαν ἐξ ἀέθλων οὐ
στέφος, ἀλλ’ ἀίδαν. ανονψμι επιγραμματιξι ὦ γαστὴρ κυνόμυια,
δῑ ἣν κόλακες παράσιτοι ζωμοῦ πωλοῦσιν θεσμὸν ἐλευθερίης. =
. ηερμοξρεον ἵζευ ὑπὸ σκιερὰν πλάτανον, ξένε, τάνδε παρέρπων,
ἇς ἁπαλῷ Ζέφυρος πνεύματι φύλλα δονεῖ, ἔνθα με Νικαγόρας
κλυτὸν εἵσατο Μαιάδος Ἑρμᾶν, ἀγροῦ καρποτόκου ῥύτορα καὶ
κτεάνων. ανονψμι επιγραμματιξι ἔρχευ, καὶ κατ’ ἐμὰν ἵζευ
πίτυν, ἃ τὸ μελιχρὸν πρὸς μαλακοὺς ἠχεῖ κεκλιμένα ζεφύρους.
ἠνίδε καὶ κρούνισμα μελισταγές, ἔνθα μελίσδων ἡδὺν
ἐρημαίοις ὕπνον ἄγω καλάμοις. πλατο Ὑψίκομον παρὰ τάνδε
καθίζεο φωνήεσσαν φρίσσουσαν πυκινοῖς κῶνον ὑπὸ ζεφύροις, καί
σοι καχλάζουσιν ἐμοῖς παρὰ νάμασι σύριγξ θελγομένων ἄξει
κῶμα κατὰ βλεφάρων, ζενοδοτυς τίς γλύψας τὸν Ἔρωτα παρὰ
κρήνῃσιν ἔθηκεν, οἰόμενος παύσειν τοῦτο τὸ πῦρ ὕδατι;
ανονψμι επιγραμματιξι ὁ πρὶν ἀεὶ Βρομίου μεμεθυσμένος οἰνάδι
πηγῇ, σύντροφος εὐασταῖς, αἰγοπόδης Σάτυρος διχθάδιον κατὰ
κῶλον ἀλυκτοπέδῃσι λυγωθεὶς ἔντεα παιδὶ θεᾶς χαλκοτορεῖ
Θέτιδος, οὐ σοφὸν ἐκ τέχνας ἀσκῶν πόνον, ἀλλὰ πενιχρὰν
ἐργάτιν ἐκ μόχθων ῥυόμενος βιοτάν. ανονψμι επιγραμματιξι ποῦ
σοι κεῖνα κύπελλα, λαφύστιε; ποῦ καλὰ θύρσων † πήγματα, καὶ
κῶμοι, σκιρτοπόδη Σάτυρε; τίς σε παρὰ σμίλαισι, ποδίκροτον
ἅμμα καθάψας, θήκατο, τὸν Βρομίῳ σπάργαν’ ἑλιξάμενον;
ἀσχήμων ἔνδεια, καὶ ἁ πάντολμος ἀνάγκα, ἅ με παρ’
Ἡφαίστῳ θῆκε μαριλοπόταν. ανονψμι επιγραμματιξι πᾶν τὸ
περιττὸν ἄκαιρον· ἐπεὶ λόγος ἐστὶ παλαιός, ὡς καὶ τοῦ
μέλιτος τὸ πλέον ἐστὶ χολή. ανονψμι επιγραμματιξι ὦ Πάν,
φερβομέναις ἱερὰν φάτιν ἄπυε ποίμναις, κυρτὸν ὑπὲρ χρυσέων
χεῖλος ἱεὶς δονάκων, ὄφρ’ αἱ μὲν λευκοῖο βεβριθότα δῶρα
γάλακτος οὔθασιν ἐς Κλυμένου πυκνὰ φέρωσι δόμον, σοὶ δὲ
καλῶς βωμοῖσι παριστάμενος πόσις αἰγῶν φοίνιον ἐκ λασίου
στήθεος αἷμ’ ἐρύγῃ, ανονψμι επιγραμματιξι τέρπε δανειζόμενος
τὴν σὴν φρένα· τοῖς δὲ δανεισταῖς κάλλιπε τὴν ψήφων
δακτυλοκαμψοδύνην. ανονψμι επιγραμματιξι εἰρήνη πάντεσσιν,
ἐπίσκοπος εἶπεν ἐπελθών. πῶς δύναται πᾶσιν, ἣν μόνος
ἔνδον ἔχει; ηεροδιξυς φεύγετ’, Ἀριστάρχειοι, ἐπ’ εὐρέα νῶτα
θαλάσσης Ἑλλάδα, τῆς ξουθῆς δειλότεροι κεμάδος, γωνιοβόμβυκες
μονοσύλλαβοι, οἷσι μέμηλε τὸ σφὶν καὶ σφῶιν, καὶ τὸ μὶν
ἠδὲ τό νίν. τοῦθ’ ὑμῖν εἴη, δυσπέμφελοι· Ἡροδίκῳ δὲ
Ἑλλὰς ἀεὶ μίμνοι καὶ θεόπαις Βαβυλών. παλλαδας ῥήτορα
Μαῦρον ἰδὼν ἀπεθαύμασα, τὸν βαρύχειλον, τέχνης ῥητορικῆς
δαίμονα λευκοφόρον. ανονψμι επιγραμματιξι εἰς Νικόλαον Πατριάρχην
Ἀλεξανδρείας ὃς βασιλεῖς ἐδάμασσε, καὶ ἠνορέην κατέπαυσεν
ἀντιπάλων, πατέρων εἵνεκεν εὐνομίης, οὗτος ὑπὸ σμικρῷ
κατάκειται σήματι τῷδε, ἀρχιερεὺς Χριστοῦ Νικόλεως γεγαώς.
ἀλλ’ ἀρετὴ πολύολβος ἐπέπτατο πείρατα κόσμου, καὶ ψυχὴ
μακάρων ἀμφιπολεῖ θαλάμους. τοίην γὰρ βιοτὴν ποθέεσκεν ἐὼν
ἐπὶ γαίης, σῶμα καλὸν πιέσας κυδαλίμοις καμάτοις. ανονψμι
επιγραμματιξι στήλην εὐνομίης καὶ σωφροσύνης ἀνάθημα, εἰκόνα
Νικόλεω στήσατο Γρηγόριος. σιμονιδες εἶπον, τίς, τίνος ἐσσί,
τίνος πατρίδος, τί δὲ νικῇς; Κασμύλος, Εὐαγόρου, Πύθια πύξ,
Ῥόδιος. σιμονιδες Μίλωνος τόδ’ ἄγαλμα καλοῦ καλόν, ὃς ποτὶ
Πίσῃ ἑπτάκι νικήσας, ἐς γόνατ’ οὐκ ἔπεσεν. πηιλιππυς τὸν
ἐκ Σινώπης εἰ κλύεις Δαμόστρατον, πίτυν λαβόντα τὴν κατ’
Ἰσθμὸν ἑξάκις, τοῦτον δέδορκας· οὗ κατ’ εὔγυρον πάλην
ψάμμον πεσόντος νῶτον οὐκ ἐσφράγισεν. ἴδ’ ἐς πρόσωπον
θηρόθυμον, ὡς ἔτι σῴζει παλαιὰν τὰν ὑπὲρ νίκας ἔριν.
λέγει δ’ ὁ χαλκός· ἁ βάσις με λυσάτω χὠς ἔμπνοος νῦν
ἕβδομον κονίσομαι σιμονιδες Δίρφυος ἐδμήθημεν ὑπὸ πτυχί·
σῆμα δ’ ἐφ’ ἡμῖν ἐγγύθεν Εὐρίπου δημοσίᾳ κέχυται, οὐκ
ἀδίκως· ἐρατὴν γὰρ ἀπωλέσαμεν νεότητα, τρηχεῖαν πολέμου
δεξάμενοι νεφέλην. ανονψμι επιγραμματιξι εἰς Οὐράνιον τοῦδ’
ἀρετὰ καὶ δόξα καθ’ Ἑλλάδα, πολλὰ μὲν ἀλλαῖς, πολλὰ δὲ
καὶ βουλαῖς ἔργα πονησαμένου Ἀρκάδος αἰχμητᾶ Φιλοποίμενος,
ᾧ μέγα κῦδος ἕσπετ’ ἐνὶ πολέμῳ, δούρατος ἁγεμόνι·
μανύει δὲ τρόπαια τετυγμένα δισσὰ τυράννων Σπάρτας· αὐξαμέναν
δ’ ἄρατο δουλοσύναν. ὧν ἕνεκεν Τεγέα μεγαλόφρονα Κραύγιδος
υἱὸν στᾶσεν, ἀμωμήτου κράντορ’ ἐλευθερίας. πηιλιππυς τοῦ
Μακεδόνων βασιλέως Ἄφλοιος καὶ ἄφυλλος, ὁδοίπορε, τῷδ’
ἐπὶ νώτῳ Ἀλκαίῳ σταυρὸς πήγνυται ἡλίβατος. ανονψμι
επιγραμματιξι εἰς Σαρδανάπαλον εὖ εἰδώς ὅτι θνητὸς ἔφυς,
τὸν θυμὸν ἄεξε, τερπόμενος θαλίῃσι· θανόντι σοι οὔτις
ὄνησις. καὶ γὰρ ἐγὼ σποδός εἰμι, Νίνου μεγάλης βασιλεύσας
τόσσ’ ἔχω ὅσσ’ ἔφαγον καὶ ἐφύβρισα,, καὶ μετ’ ἔρωτος
τέρπν’ ἐδάην· τὰ δὲ πολλὰ καὶ ὄλβια κεῖνα λέλειπται, ἥδε
σοφὴ βιότοιο παραίνεσις ἀνθρώποισιν. ανονψμι επιγραμματιξι
Ἑλλὰς μὲν Θήβας προτέρας προὔκρινεν ἐν αὐλοῖς· Θῆβαι δὲ
Πρόνομον, παῖδα τὸν Οἰνιάδου. ανονψμι επιγραμματιξι εἴ τινα
πώποτ’ ἄκουσας Ἐνυαλίου φίλον υἱὸν, καὶ κρατερὸν δυνάμει
καὶ θαρσαλέον πολεμίζειν, Ἕκτορα τὸν Πριάμοιο νόει μοῦνον
γεγενῆσθαι, ὅν ποτε μαρνάμενον Διομήδης ἔκτανεν ἀνήρ, αἴας
πρὸ Τρώων Δαναοῖσι μάχην προφέροντα· ὃν καὶ τῇδε θανόντα
τάφος ὅδε ἀμφικαλύπτει. τυλλιυς γεμινυς χείρ με Πολυγνώτου ^
Θασίου κάμεν εἰμὶ δ’ ἐκεῖνος Σαλμωνεύς, βρονταῖς ὃς Διὸς
ἀντεμάνην, ὅς με καὶ εἰν Ἀίδῃ πορθεῖ πάλι, καί με
κεραυνοῖς βάλλει, μισῶν μου κοὐ λαλέοντα τύπον. ἴσχε, Ζεῦ,
πρηστῆρα, μέθες χόλον εἰμὶ γὰρ ἄπνους . ὁ σκοπός· ἀψύχοις
εἰκόσι μὴ πολέμει. σπευσιππυς σῶμα μὲν ἐν κόλποις κατέχει
τόδε γαῖα Πλάτωνος· ψυχὴ δ’ ἰσόθεον τάξιν ἔχει μακάρων.
λεοντιυς μινοταυρυς εἰς εἰκόνα Γαβριηλίου ὑπάρχου ἐν Βυζαντίῳ
καὶ Φαέθων γραφίδεσσιν ἔχει τύπον ἀλλὰ χαράσσει ἠέλιον
τέχνη, κρυπτομένων φαέων, καὶ σέ, σοφὲ πτολίαρχε, γράφει,
Γαβριήλιε, τέχνη ἐκτὸς σῶν ἀρετῶν, ἐκτὸς ὅλων καμάτων.
τηεαετετυς τοῦτον Ἰουλιανόν, νομικῆς φάος, εἶπον ἰδοῦσαι
Ῥώμη καὶ Βερόη· πάντα φύσις δύναται. λεοντιυς μινοταυρυς εἰς
εἰκόνα Καλλινίκου κουβικουλαρίου κάλλεϊ μὲν νικᾷς κραδίης
τόσον, ὅσσον ὀπωπῆς· τῆς γὰρ ἐπωνυμίης ἄξια πάντα φέρεις.
αἰεὶ δ’ ἐν θαλάμοισι κατευνάζων βασιλῆα πᾶσαν ὑποσπείρεις
οὔασι μειλιχίην. τηεοδορετυς εἰς τὴν εἰκόνα Φιλίππου
ἄρχοντος Σμύρνῃ ἐκ Φιλαδελφείης ξεινήια ταῦτα Φιλίππῳ.
φράζεο πῶς μνήμων ἡ πόλις εὐνομίης. ανονψμι επιγραμματιξι
μνήμονες οἱ Κᾶρες πολέων εὐεργεσιάων Παλμᾶν ἰθυδίκην τόσσον
ἀγασσάμενοι. αγατηιας σξηολαστιξυς εἰς εἰκόνα τινὸς σοφιστοῦ
ἐν Περγάμῳ τὰς μὲν ὑπὲρ μύθων τε καὶ εὐτροχάλοιο μελίσσης
εἰκόνας ἱλήκοις δηρὸν ὀφειλόμενος· νῦν δ’ ὑπὲρ ἱδρώτων τε
καὶ ἀστυόχοιο μερίμνης τῇδέ σε τῇ γραφίδι στήσαμεν,
Ἡρακλάμον. εἰ δ’ ὀλίγον τὸ γέρας, μὴ μέμφεο· τοῖσδε γὰρ
ἡμεῖς αἰεὶ τοὺς ἀγαθοὺς ἄνδρας ἀμειβόμεθα. λεοντιυς
μινοταυρυς Πέτρον ὁρᾷς χρυσέοισιν ἐν εἵμασιν αἱ δὲ παρ’
αὐτὸν ἀρχαὶ ἀμοιβαίων μάρτυρές εἰσι πόνων ἀντολίης πρώτη,
καὶ διχθαδίη μετὰ τήνδε κόχλου πορφυρέης, καὶ πάλιν
ἀντολίης. Jοαννες βαρβυξαλλυς εἰς εἰκόνα Συνεσίου Σχολαστικοῦ
ἐπὶ νίκᾐ μάχης ἀνατεθεῖσαν ἐν Βηρυτῷ οὐχὶ παρ’ Εὐρώτᾳ
μόνον ἀνέρες εἰσὶ μαχηταί, οὐδὲ παρ’ Ἰλισσῷ μνάμονές
εἰσι δίκας· ὡς ἀπὸ τᾶς Σπάρτας, ὡς αὐτᾶς ἀστὸν Ἀθάνας
Συνέσιον Νίκα καὶ Θέμις ἠγάσατο. αραβιυς εἰς εἰκόνα Λογγίνου
ὑπάρχου ἐν Βυζαντίῳ Νεῖλος, Περσίς, Ἴβηρ, Σόλυμοι, Δύσις,
Ἀρμενίς, Ἰνδοὶ καὶ Κόλχοι σκοπέλων ἐγγύθι Καυκασίων, καὶ
πεδία ζείοντα πολυσπερέων Ἀγαρηνῶν Λογγίνου ταχινῶν μάρτυρές
εἰσι πόνων, ὡς δὲ ταχὺς βασιλῆι διάκτορος ἦεν ὁδεύων, καὶ
ταχὺς εἰρήνην ὤπασε κευθομένην. ξριναγορας γείτονες οὐ
Τρισσαὶ μοῦνον Τύχαι ἔπρεπον εἶναι, Κρίσπε, βαθυπλούτου σῆς
ἕνεκεν κραδίης, ἀλλὰ καὶ αἱ πάντων πᾶσαι· τί γὰρ ἀνδρὶ
τοσῷδε ἀρκέσει εἰς ἑτάρων μυρίον εὐφροσύνην; νῦν δέ σε
καὶ τούτων κρέσσων ἐπὶ μείζον’ ἀέξοι Καῖσαρ. τίς κείνου
χωρὶς ἄρηρε τύχη; αγατηιας σξηολαστιξυς εἰς εἰκόνα
ἀνατεθεῖσαν ἐν τοῖς Πλακιδίας ὑπὸ τῶν τοῦ νέου σκρινίου
Θωμᾶν, παμβασιλῆος ἀμεμφέα κηδεμονῆα, ἄνθεσαν οἱ τὸ νέον
τάγμα μετερχόμενοι, θεσπεσίης ἄγχιστα συνωρίδος, ὄφρα καὶ
αὐτῇ εἰκόνι χῶρον ἔχῃ γείτονα κοιρανίης. αὐτὸς γὰρ
ζαθέοιο θρόνους ὕψωσε μελάθρου, πλοῦτον ἀεξήσας, ἀλλὰ μετ’
εὐσεβίης. εὔγνωμον τὸ πόνημα· τί γὰρ γραφὶς οἶδεν
ὀπάσσαι, εἰ μὴ τοῖς ἀγαθοῖς μνῆστιν ὀφειλομένην; ανονψμι
επιγραμματιξι τὸν μέγαν ἐν βουλαῖς Θεοδόσιον, Ἀσίδος ἀρχόν,
εἰκόνι μαρμαρέῃ στήσαμεν ἀνθύπατον, οὕνεκα Σμύρναν ἔγειρε
καὶ ἤγαγεν ἐς φάος αὖθις, ἔργοις θαυμασίοις πολλὸν
ἀειδομένην. ανονψμι επιγραμματιξι Δαμόχαρι, κλυτόμητι δικασπόλε,
σοὶ τόδε κῦδος, ὅττι γε τὴν Σμύρναν μετὰ λοίγια πήματα
σεισμοῦ, ἐσσυμένως πονέων, αὖθις πάλιν1 ἐξετέλεσσας. ανονψμι
επιγραμματιξι πᾶσα φύσις, βασίλεια, τεὸν κράτος αἰὲν ἀείδει,
οὕνεκα δυσμενέων στίχας ὤλεσας, οὕνεκα φέγγος ἀνδράσι
σωφρονέουσι κακὴν μετὰ δῆριν ἀνῆψας, ἱππολύτης δ’ ἐκέδασσας
ὁμόγνια πήματα χάρμης. ανονψμι επιγραμματιξι ῥητῆρες Θεόδωρον
ἐμέλλομεν εἰς ἓν ἰόντες χρυσείαις γραφίδεσσιν ἀειμνήστοισι
γεραίρειν, εἰ μὴ χρυσὸν ἔφευγε καὶ ἐν γραφίδεσσιν ἐόντα.
ανονψμι επιγραμματιξι Νικήταν δορίτολμον ἄναξ, στρατός, ἄστεα,
δῆμος στῆσαν ὑπὲρ μεγάλων Μηδοφόνων καμάτων. ανονψμι
επιγραμματιξι τὸν μέγαν ἐν πολέμοισι, τὸν ἄτρομον ἡγεμονῆα,
Νικήταν ἀρετῶν εἵνεκεν οἱ Πράσινοι. ανονψμι επιγραμματιξι
Πρόκλος ἐγὼ Παύλου, Βυζάντιος, ὃν περὶ δῶμα τηλεθάοντα
Δίκης βασιλήιος ἥρπασεν αὐλή, ὄφρ’ εἴην στόμα πιστὸν
ἐρισθενέος βασιλῆος. ἀγγέλλει δ’ ὅδε χαλκὸς ὅσον γέρας
ἐστὶν ἀέθλων. καὶ τὰ μὲν εἴκελα πάντα καὶ υἱέι καὶ
γενετῆρι· ἐν δ’ ὑπάτων ῥάβδοισι πάις νίκησε τοκῆα.
απολλονιδες θαύμασε τὸν Κινύρην ὁ πάλαι χρόνος ἢ Φρύγας
ἄμφω· σὸν δέ, Λέων, ἡμεῖς κάλλος ἀεισόμεθα, Κερκαφίδη
περίβωτε· μακαρτάτη ἔστ’ ἄρα νήσων καὶ Ῥόδος, ἣ τοίῳ
λάμπεται ἠελίῳ. απολλονιδες εἰ τοιόσδε Λέων λάχεν ἀντίος
Ἡρακλῆι, οὐκ ἦν Ἀλκίδεω τοῦτο τὸ δωδέκατον. μαξεδονιυς ιι
τῷ ξοάνῳ τὸν παῖδα Θυώνιχον, οὐχ ἵνα λεύσσῃς ὡς καλὸς
ἐν τῇδε μνάματος ἀγλαΐᾳ, ἀλλ’ ἵνα σοὶ τὸν ἄεθλον ὃν
ἐξεπόνησε μαθόντι, ὧ ’γαθέ, τᾶς αὐτᾶς ζᾶλος ἔοι μανίας.
οὗτος ὁ μὴ κλίνας καμάτῳ πόδα, πάντα δ’ ἀγῶνι ἅλικα
νικήσας, ὁπλότερον, πρότερον. πηιλιππυς ἴσως με λεύσσων,
ξεῖνε, ταυρογάστορα καὶ στερρόγυιον, ὡς Ἄτλαντα δεύτερον,
θαμβεῖς, ἀπιστῶν εἰ βρότειος ἡ φύσις. ἀλλ’ ἴσθι μ’ Ἡρᾶν
Λαδικῆα πάμμαχον, ὃν Σμύρνα καὶ δρῦς Περγάμου κατέστεφεν,
Δελφοί, Κόρινθος, Ἦλις, Ἄργος, Ἄκτιον λοιπῶν δ’ ἀέθλων ἢν
ἐρευνήσῃς κράτος, καὶ τὴν Λίβυσσαν ἐξαριθμήσεις κόνιν.
ανονψμι επιγραμματιξι Λᾴδας τὸ στάδιον εἴθ’ ἥλατο, εἴτε
διέπτη, δαιμόνιον τὸ τάχος, οὐδὲ φράσαι δυνατόν. ανονψμι
επιγραμματιξι οἷος ἔης φεύγων τὸν ὑπήνεμον, ἔμπνοε Λᾴδα,
Θῦμον, ἐπ’ ἀκροτάτῳ † πνεύματι θεὶς ὄνυχα, τοῖον
ἐχάλκευσέν σε Μύρων, ἐπὶ παντὶ χαράξας σώματι Πισαίου
προσδοκίην στεφάνου. ανονψμι επιγραμματιξι πλήρης ἐλπίδος
ἐστίν, ἄκροις δ’ ἐπὶ χείλεσιν ἄσθμα ἐμφαίνει κοίλων
ἔνδοθεν ἐκ λαγόνων. πηδήσει τάχα χαλκὸς ἐπὶ στέφος, οὐδὲ
καθέξει ἁ βάσις. ὦ τέχνη πνεύματος ὠκυτέρα. τροιλυς εἰκών,
τίς σ’ ἀνέθηκε, τίνος χάριν, ἢ τίνι, λέξον. ἀντὶ
παλαισμοσύνης θῆκε Λύρωνι πόλις. ανονψμι επιγραμματιξι ταύτην
Εὐσεβίῳ Βυζαντιὰς εἰκόνα Ῥώμη πρὸς δισσαῖς ἑτέραις,
εἵνεκεν ἱπποσύνης. οὐ γὰρ ὃ γ’ ἀμφήριστον ἑλὼν ἐστέψατο
νίκην, ἀλλὰ πολὺ κρατέων ποσσὶ καὶ ἠνορέῃ. τοὔνεκεν
ἀντιβίων ἔριν ἔσβεσεν ἀλλὰ καὶ αὐτὴν δήμου τὴν προτέρην
παῦσε διχοστασίην. παυλυς σιλεντιαριυς εἰς βάκχην ἐν Βυζαντίῳ
ἔκφρονα τὴν βάκχην οὐχ ἡ φύσις, ἀλλ’ ἡ τέχνη θήκατο, καὶ
μανίην ἐγκατέμιξε λίθῳ. ανονψμι επιγραμματιξι εἰς τὸ αὐτό
ἴσχετε τὴν βάκχην, μή, λαϊνέη περ ἐοῦσα, οὐδὸν
ὑπερθεμένη, νηὸν ὑπεκπροφύγᾐ. αγατηιας σξηολαστιξυς εἰς τὸ
αὐτό οὔπω ἐπισταμένην τάχα κύμβαλα χερσὶ τινάξαι Βάκχην
αἰδομένην στήσατο λαοτύπος οὕτω γὰρ προνένευκεν· ἔοικε δ’
τοῦτο βοώσῃ· ἔξιτε· καὶ παταγῶ, μηδένος ἱσταμένου. σιμονιδες
τίς ἀδε; βάκχα. τίς δέ μιν ξέσε; Σκόπας τίς δ’ ἐξέμηνε,
Βάκχος, ἢ Σκόπας; Σκόπας. ξριναγορας Ἀντολίαι, δύσιες, κόσμου
μέτρα· καὶ τὰ Νέρωνος ἔργα δῑ ἀμφοτέρων ἵκετο γῆς
περάτων. ἥλιος Ἀρμενίην ἀνιὼν ὑπὸ χερσὶ δαμεῖσαν κείνου,
Γερμανίην δ’ εἶδε κατερχόμενος. δισσὸν ἀειδέσθω πολέμου
κράτος· οἶδεν Ἀράξης καὶ Ῥῆνος, δούλοις ἔθνεσι πινόμενοι.
ανονψμι επιγραμματιξι εἰς στήλην Ἰουστινιανοῦ βασιλέως ἐν τῷ
ἱπποδρόμῳ ταῦτά σοι, ὦ βασιλεῦ Μηδοκτόνε, δῶρα κομίζει σῆς
Ῥώμης γενέτης καὶ πάϊς Εὐστάθιος, πῶλον ὑπὲρ νίκης, Νίκην
στεφανηφόρον ἄλλην, καὶ σὲ μετηνεμίῳ πώλῳ ἐφεζόμενον.
ὑψόσ’, Ἰουστινιανέ, τεὸν κράτος· ἐν χθονὶ δ’ αἰεὶ δεσμὸς
ἔχοι Μήδων καὶ Σκυθέων προμάχους. ανονψμι επιγραμματιξι εἰς τὸ
αὐτό πῶλον ὁμοῦ καὶ ἄνακτα καὶ ὀλλυμένην Βαβυλῶνα χαλκὸς
ἀπὸ σκύλων ἔπλασεν Ἀσσυρίων. ἔστι δ’ Ἰουστινιανός, ὃν
ἀντολίης ζυγὸν ἕλκων στῆσεν Ἰουλιανός, μάρτυρα μηδοφόνον.
ανονψμι επιγραμματιξι εἰς στήλην Ἰουστίνου βασιλέως ἐν τῷ
λιμένι τοῦτο παρ’ αἰγιαλοῖσιν ἐγὼ Θεόδωρος ὕπαρχος στῆσα
φαεινὸν ἄγαλμα Ἰουστίνῳ βασιλῆι, ὄφρα καὶ ἐν λιμένεσσιν
ἑὴν πετάσειε γαλήνην. ανονψμι επιγραμματιξι εἰς στήλην
Θεοδοσίου βασιλέως Ἔκθορες ἀντολίηθε, φαεσφόρος ἥλιος
ἄλλος, Θευδόσιε, θνητοῖσι, πόλου μέσον, ἠπιόθυμε, ὠκεανὸν
παρὰ ποσσὶν ἔχων μετ’ ἀπείρονα γαῖαν, πάντοθεν αἰγλήεις,
κεκορυθμένος, ἀγλαὸν ἵππον ῥηιδίως, μεγάθυμε, καὶ ἐσσύμενον
κατερύκων. ανονψμι επιγραμματιξι τὸν κρατερὸν Βύζαντα καὶ
ἱμερτὴν Φιδάλειαν εἰν ἑνὶ κοσμήσας ἄνθετο Καλλιάδης. ανονψμι
επιγραμματιξι ἱμερτὴ Φιδάλεια δάμαρ Βύζαντος ἐτύχθην εἰμὶ δὲ
βουπαλέος δῶρον ἀεθλοσύνης. ποσιδιππυς Κύπριδος ἅδ’ εἰκών
φέρ’ ἰδώμεθα μὴ Βερενίκας· διστάζω ποτέρᾳ φῇ τις
ὁμοιοτέραν. ανονψμι επιγραμματιξι Ζήνωνα πτολίαρχος Ἰουλιανὸς
βασιλῆα· Ζήνωνος παράκοιτιν Ἰουλιανὸς Ἀριάδνην. ανονψμι
επιγραμματιξι οἶκον Ἄναξ Ἑλικῶνος ἀνηβήσαντα νοήσας
κυδαλίμοις καμάτοισιν Ἰουλιανοῦ πολιάρχου, Πιερικῶν προπάροιθε
δόμων παγχρύσεος ἔστη. ανονψμι επιγραμματιξι κῦδος Ἰουλιανοῦ
παναοίδιμον, ὃς μετὰ κόσμον Πιερίδων χρυσέην στῆσεν
Ἀναστασίην. ανονψμι επιγραμματιξι ἄλλον ὑπὲρ νίκας ἐναρηφόρον
ἔνδοθι Σούσων ὁ θρασὺς ἀνστήσει Μῆδος ἄνακτι τύπον· ἄλλον
ἀκειρεκόμας Ἀβάρων στρατὸς ἔκτοθεν Ἴστρου, κείρας ἐκ
κεφαλῆς βόστρυχον αὐσταλέης· τὸν δ’ ὑπὲρ εὐνομίας ἐριθηλέος
ἐνθάδε τοῦτον ἐξ ὑπάτου μίτρης στῆσεν ἄνασσα πόλις.
ἔμπεδος ἀλλὰ μένοις, Βυζαντιὰς ἔμμορε Ῥώμα, θεῖον
Ἰουστίνου κάρτος ἀμειψαμένα. ανονψμι επιγραμματιξι οὗτος ὁ
κοσμήσας Ὑπάτων θρόνον, ὃν τρισέπαρχρν καὶ πατέρα βασιλῆες
ἑὸν καλέσαντο μέγιστοι, χρύσεος ἕστηκεν Αὐρηλιανός· τὸ δ’
ἔργον τῆς βουλῆς, ἧς αὐτὸς ἑκὼν κατέπαυσεν ἀνίας. ανονψμι
επιγραμματιξι εἰς ἄρχοντα Μῖξον μειλιχίῃ βαιὸν φόβον, ὅττι
καὶ αὐτὴ βομβήεσσα μέλισσα κορύσσεται ὀξέι κέντρῳ. οὐ γὰρ
ἄτερ μάστιγος ἰθύνεται ἵππος ἀγήνωρ· οὐδὲ συῶν ἀγέλη
ἐπιπείθεται ἀνδρὶ νομῆι, πρὶν καὶ ἐριγδούποιο καλαύροπος
ἦχον ἀκούσῃ. αντιπατερ Ζηνὶ καὶ Ἀπόλλωνι καὶ Ἄρεϊ τέκνον
ἀνάκτων εἴκελον, εὐκταίη μητέρος εὐτοκίη, πάντα τοι ἐκ
Μοιρέων βασιλήια, πάντα τέλεια ἦλθεν ἐποιήθης δ’ ἔργον
ἀοιδοπόλων. Ζεὺς σκῆπτρον βασίλειον, Ἄρης δόρυ, καλλοσύνην
δὲ Φοῖβος ἔχει· παρὰ σοὶ δ’ ἀθρόα πάντα, Κότυ. σψνεσιυς οἱ
τρεῖς Τυνδαρίδαι, Κάστωρ, Ἑλένη, Πολυδεύκης. παυλυς σιλεντιαριυς
ὄμματα μὲν κούρης μόλις ἡ γραφίς, οὔτε δὲ χαίτην, οὔτε
σέλας χροιῆς ἄκρον ἀπεπλάσατο. εἴ τις μαρμαρυγὴν δύναται
φαεθοντίδα γράψαι, μαρμαρυγὴν γράψει καὶ Θεοδωριάδα ανονψμι
επιγραμματιξι βάσκανος ἡ γραφίς ἐσσι, καὶ εἰσορόωσι μεγαίρεις
χρύσεα κεκρυφάλοις βόστρυχα κρυψαμένη. εἰ δ’ ὑπάτης κεφαλῆς
ὑπάτην χάριν εἰκόνι κεύθεις, οὐδ’ ἐπὶ τῷ λοιπῷ κάλλεϊ
πίστιν ἔχεις. πᾶσα γραφὶς μορφῇσι χαρίζεται· ἀλλὰ σὺ μούνη
τῆς Θεοδωριάδος κλέψας ἀπ’ ἀγλαΐας. σψνεσιυς εἰς τὴν ἑαυτοῦ
ἀδελφήν τῆς χρυσῆς εἰκὼν ἢ Κύπριδος, ἢ Στρατονίκης.
αγατηιας σξηολαστιξυς Μαχλὰς ἐγὼ γενόμην Βυζαντίδος ἔνδοθι
Ῥώμης, ὠνητὴν φιλίην πᾶσι χαριζομένη· εἰμὶ δὲ Καλλιρόη
πολυδαίδαλος, ἣν ὑπ’ ἔρωτος οἰστρηθεὶς Θωμᾶς τῇδ’ ἔθετο
γραφίδι, δεικνὺς ὅσσον ἔχει πόθον ἐν φρεσὶν ἶσα γὰρ
αὐτῷ κηρῷ τηκομένῳ κραδίη ἡ κραδίη. πηιλιππυς εἰς τὸ ἐν
Ὀλυμπίᾳ Διὸς ἄγαλμα ἢ θεὸς ἦλθ’ ἐπὶ γῆν ἐξ οὐρανοῦ,
εἰκόνα δείξων, Φειδία· ἢ σὺ γ’ ἔβης τὸν θεὸν ὀψόμενος.
σιμονιδες τὸν ἐν Ῥόδῳ κολοσσὸν ὀκτάκις δέκα Χάρης ἐποίει
πήχεων ὁ Λίνδιος. ανονψμι επιγραμματιξι εἰς Αἴαντος εἰκόνα
αἶαν Τιμομάχου πλέον ἢ πατρός, ἥρπασετέχνα τὴν φύσιν ὁ
γράψας εἶδέ σε μαινόμενον, καὶ συνελυσσήθη χεὶρ ἀνέρι, καὶ
τὰ κεραστὰ δάκρυα τοὺς λύπης πάντας ἔμιξε πόνους. ανονψμι
επιγραμματιξι οὐκ ἀδαὴς ἔγραψε Κίμων τάδε· παντὶ δ’ ἐπ’
ἔργῳ μῶμος, ὃν οὐδ’ ἥρως Δαίδαλος ἐξέφυγεν. ανονψμι
επιγραμματιξι ἁ τέχνα τὸν ἔλεγχον ἀπώλεσεν οὐδὲ δὲ γὰρ
αὐτὰ μανῦσαι δύναται τῷ πόρε τὰν κεφαλάν. ανονψμι
επιγραμματιξι Τοὐμπρασιῇ φύλακος μακρὰν ἀποτῆλε φύλαξαι.
τοῖος, ὁκοῖον ὁρᾷς, ὦ παρ’ ἔμ’ ἐρχόμενε σύκινος, οὐ
ῥίνῃ πεπονημένος, οὐδ’ ἀπὸ μίλτου, ἀλλ’ ἀπὸ ποιμενικῆς
αὐτομαθοῦς ξοΐδος . . . ἀχρείως γέλασόν με, τὰ δ’ Εὐκλείους
πεφύλαξο σίνεσθαι, μὴ καὶ σαρδάνιον γελάσῃς. Jυλιανυς τέχνης
πυρσὸν ὄπασσα φερέσβιον ἐκ δ’ ἄρα τέχνης καὶ πυρὸς
ἀλλήκτου πήματος ὄψιν ἔχω. ἦ μερόπων ἀχάριστον ἀεί
γένος, εἴ γε Προμηθεὺς ἀντ’ εὐεργεσίης ταῦθ’ ὑπὸ
χαλκοτύπων. Jυλιανυς χαλκὸν μὲν καλέεσκεν ἀτειρέα βίβλος
Ὁμήρου· ἀλλά μιν ὁ πλάστης δεῖξεν ἐλεγχομένην. δεῦρ’ ἴδε
γὰρ στενάχοντα Προμηθέα, δεῦρ’ ἴδε χαλκοῦ τειρομένου
σπλάγχνων ἐκ μυχάτων ὀδύνας. Ἥρακλες, νεμέσησον, ἐπεὶ μετὰ
σεῖο φαρέτρην Ἰαπετιονίδης ἄλγος ἄπαυστον ἔχει. γαιυς
ξορνελιυς γαλλυς εἰς Τάνταλον ἐπὶ ποτηρίου γεγλυμμένον οὗτος
ὁ πρὶν μακάρεσσι συνέστιος, οὗτος ὁ νηδὺν πολλάκι νεκταρέου
πλησάμενος πόματος, νῦν λιβάδος θνητῆς ἱμείρεται· ἡ φθονερὴ
δὲ κρᾶσις ἀεὶ χείλευς ἐστὶ ταπεινοτέρη. πῖνε, λέγει τὸ
τόρευμα, καὶ ὄργια μάνθανε σιγῆς· οἱ γλώσσῃ προπετεῖς ταῦτα
κολαζόμεθα. ανονψμι επιγραμματιξι θλῖβε δρακοντείους περιμήκεας
ὄβριμε δειρὰς Ἥρακλες, δακέτων ἄγχε βαθεῖς φάρυγας. ἐξέτι
νηπιάχοιο χόλον ζηλήμονος Ἥρης ἄμπαυσον μοχθεῖν γνῶθι καὶ
ἐκ βρέφεος. οὐ γάρ σοι κρητὴρ χαλκήλατος οὐδὲ, λέβητες, ἀλλ’
ὁδὸς εἰς αὐλὴν Ζηνός, ἔπαθλον ἔφυ. ανονψμι επιγραμματιξι
δέρκεο μυριόμοχθε τεοὺς Ἥρακλες ἀγῶνας, οὓς τλὰς ἀθανάτων
οἶκον Ὄλυμπον ἔβης· Γηρυόνην, κλυτὰ μῆλα, μέγαν πόνον
Αὐγείαο, πώλους, Ἱππολύτην, πουλυκάρηνον ὄφιν, κάπρον,
θωυκτῆρα Χάους κύνα, θῆρα Νεμείης, οἰωνούς, ταῦρον, Μαιναλίην
ἔλαφον. νῦν δὲ κατ’ ἄκρα πόληος ἀπορθήτοιο βεβηκὼς
Περγαμίης, μεγάλους ῥύεο Τηλεφίδας. ανονψμι επιγραμματιξι
Ἡρακλέους ἆθλοι πρῶτα μὲν ἐν Νεμέῃ βριαρὸν κατέπεφνε
λέοντα, δεύτερον, ἐν Λέρνῃ πολυαύχενον ὤλεσεν ὕδραν. τὸ
τρίτον αὖτ’ ἐπὶ τοῖς Ἐρυμάνθιον ἔκτανε κάπρον. χρυσόκερων
ἔλαφον μετὰ ταῦτ’ ἤγρευσε, τέταρτον. πέμπτον δ’, ὄρνιθας
Στυμφαλίδας ἐξεδίωξεν. ἕκτον, Ἀμαζονίδος κόμισε ζωστῆρα
φαεινόν. ἕβδομον, Αὐγείου πολλὴν κόπρον ἐξεκάθηρεν. ὄγδοον,
ἐκ Κρήτηθε πυρίπνοον ἤλασε ταῦρον. εἴνατον, ἐκ Θρῄκης
Διομήδεος ἤγαγεν ἵππους. Γηρυόνου, δέκατον, βόας ἤγαγεν ἐξ
Ἐρυθείης. Κέρβερον, ἑνδέκατον, κύν’ ἀνήγαγεν ἐξ Ἀίδαο.
δωδέκατον, ἐκόμισσεν ἐς Ἑλλάδα χρύσεα μῆλα. τὸ
τρισκαιδέκατον, τοῖον λυγρὸν ἔσχεν ἄεθλον μουνονυχὶ
πεντήκοντα ξυνελέξατο κούραις. πηιλιππυς εἰς τὸ αὐτό ὤλεσα
τὸν Νεμέας θῆρ’ ἄπλετον, ὤλεσα δ’ ὕδρην καὶ ταῦρον, κάπρου
δ’ ἀμφετίναξα γένυν ζωστῆρ’ ἑλκύσσας, πώλους Διομήδεος εἷλον
χρύσεα μᾶλα κλάσας, Γηρυόνην ἔλαβον Αὐγείας μ’ ἐδάη· κεμὰς
οὐ φύγεν ἔκτανον ὄρνις· Κέρβερον ἠγαγόμην αὐτὸς Ὄλυμπον
ἔχω. αρξηιας μηκέτι ταυροβόροιο βαρὺ βρύχημα λέοντος πτήσσετε,
ληινόμοι γειαρόται Νεμέης· ἦ γὰρ ὑφ’ Ἡρακλῆος ἀριστάθλοιο
δέδουπεν, αὐχένα θηροφόνοις ἀγχόμενος παλάμαις. ποίμνας
ἐξελάσασθε· πάλιν μυκηθμὸν ἀκούοι ἠχώ, ἐρημαίης ἐνναέτειρα
νάπης. καὶ σύ, λεοντόχλαινε, πάλιν θωρήσσεο ῥινῷ Ἥρης
πρηΰνων μισονόθοιο χόλον. δαμαγετυς ἐκ Νεμέης ὁ λέων, ἀτὰρ
ὁ ξένος Ἀργόθεν αἷμα, πολλὸν ὁ μὲν θηρῶν λῷστος, ὁ δ’
ἡμιθέων. ἔρχονται δ’ ἐς ἀγῶνα καταντίον ὄμμα βαλόντες
λοξὸν ὑπὲρ ζωᾶς ἀμφότεροι σφετέρας. Ζεῦ πάτερ, ἀλλ’ εἴη
τὸν ἀπ’ Ἄργεος ἀνέρα νικᾶν, ἐμβατὸς ὡς αὖ τοι καὶ Νεμέα
τελέθοι. ανονψμι επιγραμματιξι τί πρῶτον, τί δ’ ἔπειτα φρεσίν,
τί δὲ λοίσθιον ὄσσοις θαυμάσομαι τέχνης ἀνέρος ἠδ’ ἐλάφου;
ὧν ὁ μὲν ἰξύι θηρὸς ἐπεμβεβαὼς γόνυ βρίθει, εὐπτόρθων
παλάμαις δραξάμενος κεράων· ἡ δ’ ὑπὸ χάσματι πολλὰ καὶ
ἄσθματι φυσιόωσα γλώσσῃ σημαίνει θλιβομένην κραδίην.
Ἥρακλες, γήθησον, ὅλη κεμὰς ἄρτι τέθηλεν οὐ κέρασιν
μούνοις, ἀλλὰ τέχνῃ χρυσέη. ανονψμι επιγραμματιξι χαλκὸν
ἀποιμώζοντα τίς ἔπλασε; τίς δ’ ὑπὸ τέχνας καὶ πόνον ἐν
μορφᾷ καὶ θράσος εἰργάσατο; ἔμψυχον τὸ πλάσμα· καὶ
οἰκτείρω μογέοντα, καὶ φρίττω κρατερὸν τὸν θρασὺν Ἡρακλέην·
Ἀνταῖον γὰρ ἔχει πεπονημένον ἐκ παλαμάων ἰδνωθεὶς δὲ δοκεῖ
καὶ στοναχὰν ἱέναι. ανονψμι επιγραμματιξι εἰς Ἡρακλέα μεθύοντα
οὗτος ὁ νῦν ὕπνῳ βεβαρημένος ἠδὲ κυπέλλῳ, Κενταύρους
νήφων οἰνοβαρεῖς ὄλεσεν. ανονψμι επιγραμματιξι εἰς τὸ αὐτό
οὗτος ὁ πανδαμάτωρ, ὁ παρ’ ἀνδράσι δωδεκάεθλος μελπόμενος
κρατερῆς εἵνεκεν ἠνορέης, οἰνοβαρὴς μετὰ δαῖτα μεθυσφαλὲς
ἴχνος ἑλίσσει, νικηθεὶς ἁπαλῷ λυσιμελεῖ Βρομίῳ. ανονψμι
επιγραμματιξι εἰς εἰκόνα Λυσιμάχου βασιλέως χαίτην καὶ
ῥόπαλον καὶ ἐν ὀφθαλμοῖσιν ἀταρβῆ θυμὸν ὁρῶν, βλοσυρόν τ’
ἀνδρὸς ἐπισκύνιον, ζήτει δέρμα λέοντος ἐπ’ εἰκόνι· κἢν
μὲν ἐφεύρῃς, Ἡρακλέης, εἰ δ’ οὔ, Λυσιμάχοιο πίναξ. ανονψμι
επιγραμματιξι εἰς εἰκόνα Ἡρακλέους οἵῳ Θειοδάμας πρὶν
ὑπήντεεν Ἡρακλῆι, τοῖον ὁ τεχνίτης τὸν Διὸς εἰργάσατο,
βοῦν ἀρότην ἕλκοντα, καὶ ἀντανύοντα κορύνην· ἀλλ’ οὐ τὴν
ὀλοὴν γράψε βοοσφαγίην. ναὶ τάχα Θειοδάμαντι γοήμονα χείλεσι
φωνὴν ἥρμοσεν, ἧς ἀίων φείδεται Ἡρακλέης. ανονψμι
επιγραμματιξι εἰς εἰκόνα ἑτέραν τοῦ αὐτοῦ οἷον καὶ
Κρονίδης ἔσπειρέ σε τῇ τρισελήνῳ νυκτί, καὶ Εὐρυσθεὺς
εἶδεν ἀεθλοφόρον, κἠκ πυρὸς εἰς Οὔλυμπον ἐκώμασας, ὦ
βαρύμοχθε Ἀλκείδη, τοίην εἰκόνα σου βλέπομεν. Ἀλκμήνης δ’
ὠδῖνας ἔχει λίθος· αἱ δὲ μεγαυχεῖς Θῆβαι νῦν μύθων εἰσὶν
ἀπιστότεραι. τυλλιυς γεμινυς εἰς ἄγαλμα τοῦ αὐτοῦ Ἥρακλες,
ποῦ σοι πτόρθος μέγας, ἥ τε Νέμειος χλαῖνα, καὶ ἡ τόξων
ἔμπλεος ἰοδόκη; ποῦ σοβαρὸν βρίμημα; τί σ’ ἔπλασεν ὧδε
κατηφῆ Λύσιππος, χαλκῷ τ’ ἐγκατέμιξ’ ὀδύνην; ἄχθῃ
γυμνωθεὶς ὅπλων σέο· τίς δὲ σ’ ἔπερσεν; ὁ πτερόεις, ὄντως
εἷς βαρὺς ἆθλος, Ἔρως. πηιλιππυς εἷς τὸ αὐτό Ἥρη τοῦτ’
ἄρα λοιπὸν ἐβούλετο πᾶσιν ἐπ’ ἄθλοις, ὅπλων γυμνὸν ἰδεῖν
τὸν θρασὺν Ἡρακλέα. ποῦ χλαίνωμα λέοντος, ὃ τ’ εὐροίζητος
ἐπ’ ὤμοις ἰός, καὶ βαρύπους ὄζος ὁ θηρολέτης; πάντα ς)
Ἔρως ἀπέδυσε· καὶ οὐ ξένον, εἰ Δία κύκνον ποιήσας, ὅπλων
νοσφίσαθ’ Ἡρακλέα. ανονψμι επιγραμματιξι εἰς ἀνδριάντα Θησέως
καὶ τὸν Μαραθωνίου ταύρου θαῦμα τέχνης ταύρου τε καὶ ἀνέρος,
ὧν ὁ μὲν ἀλκᾷ θῆρα βίῃ βρίθει, γυῖα τιταινόμενος ἶνας
δ’ αὐχενίους γνάμπτων, παλάμῃσιν ἔμαρψεν, λαιῇ μυκτῆρας,
δεξιτερῇ δὲ κέρας, ἀστραγάλους δ’ ἐλέλιξε· καὶ αὐχένα θήρ
ὑπὸ χερσὶν δαμνάμενος κρατεραῖς ὤκλασεν εἰς ὀπίσω. ἔστι δ’
ὀΐσσασθαι τέχνης ὕπο τῷδ’ ἐνὶ χαλκῷ θῆρα μὲν
ἐμπνείειν, ἄνδρα δ’ ἱδρῶτι ῥέειν. ανονψμι επιγραμματιξι εἰς
ἀνδριάντα Καπανέως εἰ τοῖος Θήβης Καπανεὺς ἐπεμήνατο
πύργοις, ἄμβασιν ἠερίην κλίμακι μησάμενος, εἷλεν ἂν ἄστυ
βίῃ καὶ ὑπὲρ μόρον. αἴδετο γάρ ῥα καὶ σκηπτὸς Κρονίδου
τοῖον ἑλεῖν πρόμαχον. Jυλιανυς εἰς Ἴκαρον χαλκοῦν ἐν λουτρῷ
ἱστάμενον Ἴκαρε, κηρὸς μέν σε διώλεσε· νῦν δὲ σε κηρῷ
ἤγαγεν εἰς μορφὴν αὖθις ὁ χαλκοτύπος. ἀλλά γε μὴ πτερὰ
πάλλε κατ’ ἠέρα, μὴ τὸ λοετρὸν, ἠερόθεν πίπτων, Ἰκάριον
τελέσῃς. Jυλιανυς εἰς τὸ αὐτό Ἴκαρε, χαλκὸς ἐὼν
μιμνῄσκεο· μηδέ σε τέχνη, μηδ’ ἀπάφῃ πτερύγων ζεῦγος
ἐπωμάδιον. εἰ γὰρ ζωὸς ἐὼν πέσες ἐν πελάγεσσι θαλάσσης,
πῶς ἐθέλεις πτῆναι χάλκεον εἶδος ἔχων; αγατηιας σξηολαστιξυς
εἰς Ἱππόλυτον διαλεγόμενον τᾖ τροφῇ τῆς Φαίδρας Ἱππόλυτος
τῆς γρηὸς ἐπ’ οὔατι νηλέα μῦθον φθέγγεται· ἀλλ’ ἡμεῖς οὐ
δυνάμεσθα κλύειν. ὅσσον δ’ ἐκ βλεφάροιο μεμηνότος ἔστι
νοῆσαι, ὅττι παρεγγυάᾳ μηκέτ’ ἄθεσμα λέγειν. φλαvιυς
πηιλοστρατυς εἰς εἰκόνα Τηλέφου τετρωμένου οὗτος ὁ Τευθρανίας
πρόμος ἄσχετος, οὗτος ὁ τὸ πρὶν Τήλεφος αἱμάξας φρικτὸν
Ἄρη Δαναῶν, Μυσὸν ὅτε πλήθοντα φόνῳ ἐκέρασσε Κάυκον,
οὗτος ὁ Πηλιακοῦ δούρατος ἀντίπαλος, νῦν ὀλοὸν μηρῷ
κεύθων βάρος, οἷα λιπόπνους τήκεται, ἐμψύχῳ σαρκὶ
συνελκόμενος. οὗ καὶ τειρομένοιο περιπτώσσοντες Ἀχαιοὶ φύρδην
Τευθρανίας νεῦνται ἀπ’ ἠιόνος. γλαυξυς εἰς εἰκόνα Φιλοκτήτου
καὶ τὸν ἀπὸ Τρηχῖνος ἰδὼν πολυώδυνον ἥρω, τόνδε Φιλοκτήτην
ἔγραφε Παρράσιος· ἔν τε γὰρ ὀφθαλμοῖς ἐσκληκόσι κωφὸν
ὑποικεῖ δάκρυ, καὶ ὁ τρύχων ἐντὸς ἔνεστι πόνος. ζῳογράφων
ὦ λῷστε, σὺ μὲν σοφός, ἀλλ’ ἀναπαῦσαι ἄνδρα πόνων ἤδη
τὸν πολύμοχθον ἔδει. ανονψμι επιγραμματιξι εἰς τὴν αὐτήν
ἐχθρὸς ὑπὲρ Δαναοὺς πλάστης ἐμός, ἄλλος Ὀδυσσεύς, ὃς μ’
ἔμνησε κακῆς οὐλομένης τε νόσου. οὐκ ἤρκει πέτρη, τρῦχος,
λύθρον, ἕλκος, ἀνίη· ἀλλὰ καὶ ἐν χαλκῷ τὸν πόνον
εἰργάσατο. Jυλιανυς εἰς τὸν αὐτόν οἶδα Φιλοκτήτην ὁρόων,
ὅτι πᾶσι φαείνει ἄλγος ἑόν, καὶ τοῖς τηλόθι δερκομένοις.
ἄγρια μὲν κομόωσαν ἔχει τρίχα· δεῦρ’ ἴδε κόρσης χαίτην
τρηχαλέοις χρώμασιν αὐσταλέην· δέρμα κατεσκληκὸς δὲ φέρει καὶ
ῥικνὸν ἰδέσθαι, καὶ τάχα καρφαλέον χερσὶν ἐφαπτομέναις·
δάκρυα δὲ ξηροῖσιν ὑπὸ βλεφάροισι παγέντα ἵσταται, ἀγρύπνου
σῆμα δυηπαθίης. ξοσμας ινδιξοπλευστες εἰς Πύρρον μέλλοντα σφάξαι
τὴν Πολυξένην Πύρρος ἐγώ· σπεύδω δὲ πατρὸς χάριν ἡ δὲ
κυνῶπις Παλλάδα κικλήσκει, γνωτὸν ἔχουσα Πάριν. φλαvιυς
ξλαυδιυς Jυλιανυς ιμπερατορ εἰς Χείρωνα τὸν ἱπποκένταυρον
Ἀνδρόθεν ἐκκέχυθ’ ἵππος· ἀνέδραμε δ’ ἱππόθεν ἀνήρ, ἀνὴρ
νόσφι ποδῶν, κεφαλῆς δ’ ἄτερ αἰόλος ἵππος· ἵππος
ἐρεύγεται ἄνδρα, ἀνὴρ δ’ ἀποπέρδεται ἵππον. ευοδυς εἰς τὸν
αὐτόν ἵππος ἔην ἀκάρηνος, ἀνὴρ δ’ ἀτέλεστος ἔκειτο, ὅν
γε Φύσις παίζουσα θοῷ ἐνεκέντρισεν ἵππῳ. ξορνελιυς λονγ(ιν)υς
εἰς Κυναίγειρον οὔ σε, μάκαρ Κυνέγειρε, τοὶ ὡς Κυνέγειρον
ἔγραψε Φᾶσις, ἐπεὶ βριαραῖς ἄνθετο σὺν παλάμαις· ἀλλὰ
σοφός τις ἔην ὁ ζωγράφος, οὐδέ σε χειρῶν νόσφισε, τὸν
χειρῶν οὕνεκεν ἀθάνατον. παυλυς σιλεντιαριυς εἰς τὸν αὐτόν
Μηδοφόνους μὲν χεῖρας ὑπὲρ γαμψοῖο κορύμβου ναὸς ἀπορνυμένης
ἐξέταμον κοπίδες, ἁνίκα που, Κυνέγειρε, φυγάς ποτε φορτὶς
ἐκείνα ὥσπερ ἀπ’ εὐναίας εἴχετο σᾶς παλάμας. ἀλλὰ καὶ
ὣς ἀπρὶξ δόρυ νήιον ἀμφιδακοῦσαι, ἄπνοον ὡμάρτευν τάρβος
Ἀχαιμενίοις· καὶ τὰς μέν τις ἀνὴρ ἕλε βάρβαρος· ἁ δέ γε
χειρῶν νίκα Μοψοπίοις μίμνε παρ’ ἐνναέταις. ποσιδιππυς εἰς
στήλην Ἀλεξάνδρου τοῦ Μακεδόνος Λύσιππε, πλάστα Σικυώνιε,
θαρσαλέη χείρ, δάιε τεχνίτα, πῦρ τοι ὁ χαλκὸς ὁρῇ, ὃν κατ’
Ἀλεξάνδρου μορφᾶς χέες. οὐκέτι μεμπτοὶ Πέρσαι· συγγνώμη
βουσὶ λέοντα φυγεῖν. αρξηελαυς εἰς τὸν αὐτόν τόλμαν
Ἀλεξάνδρου καὶ ὅλαν ἀπεμάξατο μορφὰν Λύσιππος· τίν’ ὁδὶ
χαλκὸς ἔχει δύναμιν; αὐδασοῦντι δ’ ἔοικεν ὁ χάλκεος ἐς Δία
λεύσσων· γᾶν ὑπ’ ἐμοὶ τίθεμαι· Ζεῦ, σὺ δ’ Ὄλυμπον ἔχε
ανονψμι επιγραμματιξι εἰς τὸν αὐτόν αὐτὸν Ἀλέξανδρον
τεκμαίρεο· ὧδε τὰ κείνου ὄμματα, καὶ ζωὸν θάρσος ὁ χαλκὸς
ἔχει· ὃς μόνος, ἣν ἐφορῶσιν ἀπ’ αἰθέρος αἱ Διὸς αὐγαί,
πᾶσαν Πελλαίῳ γῆν ὑπέταξε θρόνῳ. ανονψμι επιγραμματιξι εἰς
τὸν αὐτόν τοῦτον Ἀλέξανδρον, μεγαλήτορος υἷα Φιλίππου,
δέρκεαι ἀρτιλόχευτον, Ὀλυμπιὰς ὅν ποτε μήτηρ καρτερόθυμον
ἔτικτεν· ἀπ’ ὠδίνων δέ μιν Ἄρης ἔργα μόθων ἐδίδασκε,
Τύχη δ’ ἐκέλευσεν ἀνάσσειν. ανονψμι επιγραμματιξι οὐ τὸν
βουθοίναν Ἡρακλέα, παῖδες ἀγρῶται, οὐκέτι κερδαλέοις ἐμβατὰ
ταῦτα λύκοις, φῶρές τε στείχειν κλοπίην ὁδὸν ἀρνήσονται, εἰ
καὶ κωμήτας ἄκριτος ὕπνος ἔχοι. ἦ γάρ μ’ ἵδρυται
Διονύσιος οὐκ ἄτερ εὐχῆς χώρῳ τῷδ’ ἀγαθὸν σύμμαχον
Ἡρακλέα. ανονψμι επιγραμματιξι μὴ τρέσσῃς, ὅτι τόξον,
ὁδοιπόρε, καὶ νεοθηγεῖς ἰοὺς γυμνώσας, πρόσθε ποδῶν ἐθέμην,
μηδ’ ὅτι βαστάζω ῥόπαλον χερί, μηδ’ ὅτι δέρμα ἀμφ’ ὤμοις
χαροποῦ τοῦτο λέοντος ἔχω· πημαίνειν οὐ πάντας ἐπίσταμαι,
ἀλλὰ κακούργους· καὶ σῴζειν ἀγαθοὺς ἐξ ἀχέων δύναμαι.
ανονψμι επιγραμματιξι αἰεὶ Λαρτιάδῃ πόντος βαρύς· εἰκόνα
χεῦμα ἔκλυσε, κἀκ δέλτων τὸν τύπον ἠφάνισεν. τί πλέον; εἰν
ἐπέεσσιν Ὁμηρείοις γὰρ ἐκείνου εἰκὼν ἀφθάρτοις ἐγγράφεται
σελίσιν. ανονψμι επιγραμματιξι εἰς τὸν Μινώταυρον ὁ παῖς ὁ
ταῦρος, ὁ κατὰ μηδὲν ἐντελής, ὁ τῆς τεκούσης τοῦ πάθους
κατήγορος, ὁ μιξόθηρ ἄνθρωπος, ἡ διπλῆ φύσις, ὁ ταυρόκρανος,
ἡ πλάνη τῶν σωμάτων, ὃς οὔτε βοῦς πέφυκεν, οὔτ’ ἀνὴρ
ὅλως. ανονψμι επιγραμματιξι τίς τὸν Θρήικα τόνδε μονοκρήπιδα
Λυκοῦργον χάλκεον, Ἠδωνῶν ταγόν, ἀνεπλάσατο; Βακχιακὸν παρὰ
πρέμνον ἴδ’ ὡς ἀγέρωχα μεμηνὼς βριθὺν ὑπὲρ κεφαλᾶς
ἀντέτακεν χάλυβα. μανύει μορφὰ τὸ πάλαι θράσος· ἁ δ’
ἀγέρωχος λύσσα καὶ,ἐν χαλκῷ κεῖνο τὸ πικρὸν ἔχει. ανονψμι
επιγραμματιξι εἰς Ἰφιγένειαν μαίνεται Ἰφιγένεια· πάλιν δέ μιν
εἶδος Ὀρέστου ἐς γλυκερὴν ἀνάγει μνῆστιν ὁμαιμοσύνης· τῆς
δὲ χολωομένης καὶ ἀδελφεὸν εἰσοροώσης οἴκτῳ καὶ μανίῃ
βλέμμα συνεξάγεται. ανονψμι επιγραμματιξι εἰς ἄγαλμα Νιόβης ἐκ
ζωῆς με θεοὶ τεῦξαν λίθον ἐκ δὲ λίθοιο ζωὴν Πραξιτέλης
ἔμπαλιν εἰργάσατο. Jυλιανυς εἰς τὸ αὐτό δυστήνου Νιόβης
ὁράᾳς παναληθέα μορφήν, ὡς ἔτι μυρομένης πότμον ἑὼν
τεκέων. εἰ δ’ ἄρα καὶ ψυχὴν οὐκ ἔλλαχε, μὴ τόδε τέχνῃ
μέμφεο· θηλυτέρην εἴκασε λαϊνέην. αντιπατερ εἰς τὸ αὐτό
Τανταλὶς ἅδε ποχ’ ἁ δίσσ’ ἑπτάκι τέκνα τεκοῦσα γαστρὶ μιῇ,
Φοίβῳ θῦμα καὶ Ἀρτέμιδι· κούρα γὰρ προὔπεμψε κόραις φόνον,
ἄρρεσι δ’ ἄρσην δισσοὶ γὰρ δισσὰς ἔκτανον ἑβδομάδας. ἁ δὲ
τόσας ἀγέλας μάτηρ πάρος, ἁ πάρος εὔπαις, οὐδ’ ἐφ’ ἑνὶ
τλάμων λείπετο γηροκόμῳ· μάτηρ δ’ οὐχ ὑπὸ παισίν, ὅπερ
θέμις, ἀλλ’ ὑπὸ ματρὸς παῖδες ἐς ἀλγεινοὺς πάντες ἄγοντο
τάφους. Τάνταλε, καὶ δὲ σὲ γλῶσσα διώλεσε, καὶ σέο κούραν
χἀ μὲν ἐπετρώθη, σοὶ δ’ ἔπι δεῖμα λίθος. τηεοδοριδας εἰς τὸ
αὐτό στᾶθι πέλας, δάκρυσον ἰδών, ξένε, μυρία πένθη τᾶς
ἀθυρογλώσσου Τανταλίδος Νιόβας, ἇς ἐπὶ γᾶς ἔστρωσε
δυωδεκάπαιδα λοχείην ἄρτι, τὰ μέν, Φοίβου τόξα, τὰ δ’,
Ἀρτέμιδος. ἁ δὲ λίθῳ καὶ σαρκὶ μεμιγμένον εἶδος ἔχουσα,
πετροῦται· στενάχει δ’ ὑψιπαγὴς Σίπυλος, γλώσσᾳ θνατοῖσιν
δολία νόσος, ἇς ἀχάλινος ἀφροσύνα τίκτει πολλάκι δυστυχίαν.
αντιπατερ εἰς τὸ αὐτό τίπτε, γύναι, πρὸς Ὄλυμπον ἀναιδέα
χεῖρ’ ἀνένεικας, ἔνθεον ἐξ ἀθέου κρατὸς ἀφεῖσα κόμαν;
Λατοῦς παπταίνουσα πολὺν χόλον, ὦ πολύτεκνε, νῦν στένε τὰν
πικρὰν καὶ φιλάβουλον ἔριν. ἁ μὲν γὰρ παίδων σπαίρει πέλας·
ἁ δὲ λιπόπνους κέκλιται· ᾇ δὲ βαρὺς πότμος ἐπικρέμαται.
καὶ μόχθων οὔπω τόδε σοι τέλος, ἀλλὰ καὶ ἄρσην ἔστρωται
τέκνων ἑσμὸς ἀποφθιμένων. ὦ βαρὺ δακρύσασα γενέθλιον,
ἄπνοος αὐτὰ πέτρος ἔσῃ, Νιόβα, κάδεϊ τειρομένα. μελεαγερ
εἰς τὸ αὐτό Τανταλὶ παῖ, Νιόβα, κλύ’ ἐμὰν φάτιν, ἄγγελον
ἄτας· δέξαι σῶν ἀχέων οἰκτροτάταν λαλιάν. λῦε κόμας
ἀνάδεσμον, ἰώ, βαρυπενθέσι Φοίβου γειναμένα τόξοις
ἀρσενόπαιδα γόνον οὔ σοι παῖδες ἔτ’ εἰσίν. ἀτὰρ τί τόδ’
ἄλλο; τί λεύσσω; αἶ, αἶ, πλημμυρεῖ παρθενικαῖσι φόνος. ἁ
μὲν γὰρ ματρὸς περὶ γούνασιν, ἁ δ’ ἐνὶ κόλποις κέκλιται, ἁ
δ’ ἐπὶ γᾶς, ἁ δ’ ἐπιμαστίδιος· ἄλλα δ’ ἀντωπὸν θαμβεῖ
βέλος· ἁ δ’ ἐπ’ ὀιστοῖς πτώσσει· τᾶς δ’ ἔμπνουν ὄμμ’ ἔτι
φῶς ὁράᾳ. ἁ δὲ λάλον στέρξασα πάλαι στόμα, νῦν ὑπὸ
θάμβευς μάτηρ σαρκοπαγὴς οἷα πέπηγε λίθος. ανονψμι
επιγραμματιξι εἰς εἰκόνα Μηδείας τὴν ἐν Ῥώμῃ τέχνη
Τιμομάχου στοργὴν καὶ ζῆλον ἔμιξε Μηδείης, τέκνων εἰς μόρον
ἑλκομένων. τῇ μὲν γὰρ συνένευσεν ἐπὶ ξίφος, ᾗ δ’
ἀνανεύει, σῴζειν καὶ κτείνειν βουλομένη τέκεα. αντιπηιλυς εἰς
τὸ αὐτό τὰν ὀλοὰν Μήδειαν ὅτ’ ἔγραφε Τιμομάχου χείρ,
ζάλῳ καὶ τέκνοις ἀντιμεθελκομέναν, μυρίον ἄρατο μόχθον,
ἵν’ ἤθεα δισσὰ χαράξῃ, ὧν τὸ μὲν εἰς ὀργὰν νεῦε, τὸ δ’
εἰς ἔλεον. ἄμφω δ’ ἐπλήρωσεν· ὅρα τύπον ἐν γάρ ἀπειλᾷ
δάκρυον, ἐν δ’ ἐλέῳ θυμὸς ἀναστρέφεται. ἀρκεῖ δ’ ἁ
μέλλησις, ἔφα σοφός· αἷμα δὲ τέκνων ἔπρεπε Μηδείῃ, κοὐ
χερὶ Τιμομάχου. πηιλιππυς εἰς τὸ αὐτό τίς σοῦ, Κολχὶς
ἄθεσμε, συνέγραφεν εἰκόνι θυμόν; τίς καὶ ἐν εἰδώλῳ
βάρβαρον εἰργάσατο; ἆρ’ αἰεὶ διψᾷς βρεφέων φόνον; ἦ τις
Ἰήσων δεύτερος, ἢ Γλαύκη τις πάλι σοι πρόφασις; ἔρρε, καὶ
ἐν κηρῷ παιδοκτόνε. σῶν γὰρ ἀμέτρων ζήλων † εἰς ἃ θέλεις
καὶ γραφὶς αἰσθάνεται. ανονψμι επιγραμματιξι εἰς τὸ αὐτό
δεῦρ’ ἴδε παιδολέτειραν ἐν εἰκόνι, δεῦρ’ ἴδ’ ἄγαλμα,
Κολχίδα, Τιμομάχου χειρὶ τυπωσαμένου· φάσγανον ἐν παλάμᾳ,
θυμὸς μέγας, ἄγριον ὄμμα, παισὶν ἐπ’ οἰκτίστοις δάκρυ
κατερχόμενον· πάντα δ’ ὁμοῦ συνέχευεν, ἀμικτότατ’ εἰς ἓν
ἀγείρας, αἵματι μὴ χρῶσαι φεισάμενος παλάμαν. Jυλιανυς εἰς
τὸ αὐτό Τιμόμαχος Μήδειαν ὅτ’ ἔγραφεν, εἰκόνι μορφᾶς
ἀψύχου ^ ψυχὰς θήκατο διχθαδίας· ζᾶλον γὰρ λεχέων, τεκέων θ’
ἅμα φίλτρα συνάψας, δεῖξεν ἐν ὀφθαλμοῖς ἀντιμεθελκομέναν.
ανονψμι επιγραμματιξι εἰς τὸ αὐτό δεῦρ’ ἴδε, καὶ θάμβησον
ὑπ’ ὀφρύσι κείμενον οἶκτον καὶ θυμόν, βλεφάρων καὶ
πυρόεσσαν ἴτυν, καὶ μητρὸς παλάμην ἀλόχοιό τε πικρὰ
παθούσης ὁρμῇ φειδομένῃ πρὸς φόνον ἑλκομένην. ζωγράφος εὖ
δ’ ἔκρυψε φόνου τέλος, οὐκ ἐθελήσας θάμβος ἀπαμβλῦναι
πένθεϊ δερκομένων. πηιλιππυς εἰς τὸ αὐτό Κολχίδα, τὴν ἐπὶ
παισὶν ἀλάστορα, τραυλὲ χελιδών, πῶς ἔτλης τεκέων μαῖαν
ἔχειν ἰδίων; ἧς ἔτι κανθὸς ὕφαιμος ἀπαστράπτει φόνιον
πῦρ, καὶ πολιὸς γενύων ἀφρὸς ἄπο σταλάει· ἀρτιβρεχὴς δὲ
σίδηρος ἐφ’ αἵματι. φεῦγε πανώλη μητέρα, κἀν κηρῷ
τεκνοφονοῦσαν ἔτι. ανονψμι επιγραμματιξι εἰς ἄγαλμα τῆς αὐτῆς
μαίνῃ καὶ λίθος οὖσα, καὶ ἐκ κραδίης σέο θυμὸς ὄμματα
κοιλήνας ἐς χόλον ηὐτρέπισεν. ἔμπης οὐδὲ βάσις σε
καθέξεται, ἀλλ’ ἄρα θυμῷ πηδήσεις, τεκέων εἵνεκα μαινομένη.
ὤ, τίς ὁ τεχνίτης τόδε γ’ ἔπλασεν, ἢ τίς ὁ γλύπτης, ὃς
λίθον εἰς μανίην ἤγαγεν εὐτεχνίῃ αντιπατερ εἰς τὴν αὐτήν
Μηδείης τύπος οὗτος· ἴδ’ ὡς τὸ μὲν εἰς χόλον αἴρει
ὄμμα, τὸ δ’ εἰς παίδων ἔκλασε συμπαθίην. αραβιυς εἰς
Ἀταλάντην καὶ Ἱππομένην ἕδνα γάμων ἔρριπτες, ἢ ἀμβολίην
ταχυτῆτος, τοῦτο γέρας κούρῃ χρύσεον, Ἱππόμενες; ἄμφω μῆλον
ἄνυσσεν, ἐπεὶ καὶ παρθένον ὁρμῆς εἶργεν, καὶ ζυγίης
σύμβολον ἦν Παφίης. ανονψμι επιγραμματιξι εἰς ἄγαλμα Ἀριάδνης
οὐ βροτὸς ὁ γλύπτας· οἵαν δέ σε Βάκχος ἐραστὰς εἶδεν
ὑπὲρ πέτρας ἔξεσε κεκλιμέναν. ανονψμι επιγραμματιξι εἰς τὸ
αὐτό ξεῖνοι, λαϊνέας μὴ ψαύετε τᾶς Ἀριάδνας, μὴ καὶ
ἀναθρώσκῃ Θησέα διζομένη. αντιπηιλυς εἰς Ἀνδρομέδαν Αἰθιόπων
ἁ βῶλος· ὁ δὲ πτερόεις τὰ πέδιλα, Περσεύς· ἁ δὲ λίθῳ
πρόσδετος Ἀνδρομέδα· ἁ προτομὰ Γοργοῦς λιθοδερκέος· ἆθλον
ἔρωτος, κῆτος· Κασσιόπας ἁ λάλος εὐτεκνία· χἁ μὲν ἀπὸ
σκοπέλοιο χαλᾷ πόδας ἠθάδι νάρκᾳ νωθρούς· χὡ μναστὴρ
νυμφοκομεῖ τὸ γέρας αραβιυς εἰς τὴν αὐτήν Κηφεὺς Ἀνδρομέδην,
ἢ ζωγράφος ἄνθετο πέτραις; καὶ γάρ ἀπ’ ὀφθαλμῶν ἡ κρίσις
ἀμφίβολος. κῆτος δὲ σπιλάδεσσιν ἔπι γναμπτῇσι χαράχθη, ἢ
ἀπὸ Νηρῆος γείτονος ἐξανέδυ; ἔγνων ταῦτα σοφός τις ἀνὴρ
κάμε· δεινὸς ἀληθῶς τεύξατο καὶ τεύξατο καὶ πραπίδων
ἀπάτην. αραβιυς εἰς εἰκόνα Ἑλένης Ἀργείης Ἑλένης ἐρόεις
τύπος, ἥν ποτε βούτης ἥρπασε, τὸν Ξένιον Ζῆνα παρωσάμενος.
πολλιανυς ἅδε Πολυκλείτοιο Πολυξένα, οὐδέ τις ἄλλα χεὶρ
ἔθιγεν τούτου δαιμονίου πίνακος. Ἥρας ἔργον ἀδελφόν. ἴδ’
ὡς, πέπλοιο ῥαγέντος, τὰν αἰδῶ γυμνὰν σώφρονι κρύπτε πέπλῳ
λίσσεται ἁ τλάμων ψυχᾶς ὕπερ· ἐν βλεφάροις δὲ παρθενικᾶς ὁ
Φρυγῶν κεῖται ὅλος πόλεμος. ανονψμι επιγραμματιξι εἰς εἰκόνα
Διδοῦς ἀρχέτυπον Διδοῦς ἐρικυδέος, ὦ ξένε, λεύσσεις,
εἰκόνα θεσπεσίῳ κάλλεϊ λαμπομένην. τοίη καὶ γενόμην, ἀλλ’
οὐ νόον, οἷον ἀκούεις, ἔσχον, ἐπ’ εὐφήμοις δόξαν
ἐνεγκαμένη. οὐδὲ γὰρ Αἰνείαν ποτ’ ἐσέδρακον, οὐδὲ χρόνοισι
Τροίης περθομένης ἤλυθον ἐς Λιβύην· ἀλλὰ βίας φεύγουσα
Ἰαρβαίων ὑμεναίων πῆξα κατὰ κραδίης φάσγανον ἀμφίτομον.
Πιερίδες, τί μοι ἁγνὸν ἐφωπλίσσασθε Μάρωνα οἷα καθ’
ἡμετέρης ψεύσατο σωφροσύνης; γαυραδας ἀχὼ φίλα, μοὶ
συγκαταίνεσόν τι. — τί; ἐρῶ κορίσκας· ἁ δὲ μ’ οὐ φιλεῖ. —
φιλεῖ. πρᾶξαι δ’ ὁ καιρὸς καιρὸς οὐ φέρει. — φέρει. τὺ
τοίνυν αὐτᾷ λέξον ὡς ἐρῶ. — ἐρῶ. καὶ πίστιν αὐτᾷ
κερμάτων τὺ δός. — τὺ δός. ἀχώ, τί λοιπόν, ἢ πόθου
τυχεῖν; — τυχεῖν. σατψρυς εἰς ἄγαλμα Ἠχοῦς Ποιμενίαν
ἄγλωσσος ἀν’ ὀργάδα μέλπεται Ἀχὼ ἀντίθρουν πτανοῖς
ὑστερόφωνον ὄπα. αρξηιας εἰς τὸ αὐτό ἠχὼ πετρήεσσαν
ὁρᾷς, φίλε, Πανὸς ἑταίρην, ἀντίτυπον φθογγὴν ἔμπαλιν
ᾀδομένην, παντοίων στομάτων λάλον εἰκόνα, ποιμέσιν ἡδὺ
παίγνιον. ὅσσα λέγεις, ταῦτα κλύων ἄπιθι. ευοδυς εἰς τὸ
αὐτό ἠχὼ μιμολόγον, φωνῆς τρύγα, ῥήματος οὐρήν. ανονψμι
επιγραμματιξι εἰς τὸ αὐτό Ἀρκαδικὰ θεός εἰμι, παρὰ προθύροις
δὲ Λυαίου ναίω, φθεγγόμενον μῦθον ἀμειβομένα· οὐκέτι γὰρ
στυγέω, Βακχεῦ φίλε, τὸν θιασώταν τὸν τεόν. ἔρχεο, Πὰν ξυνὰ
λέγωμεν ἔπη. Jυλιανυς εἰς τὴν ὲν Ἀθήναις ἔνοπλον Ἀθηνᾶν
τίπτε, Τριτογένεια, κορύσσεαι ἄστεϊ μέσσῳ; εἶξε Ποσειδάων·
φείδεο Κεκροπίης. διοτιμυς ὡς πρέπει, Ἄρτεμίς εἰμ’· εὖ δ’
Ἄρτεμιν αὐτὸς ὁ χαλκὸς μανύει Ζηνός, κοὐχ ἑτέρου θύγατρα.
τεκμαίρου τὸ θράσος τᾶς παρθένου. ἦ ῥά κεν εἴποις· πᾶσα
χθὼν ὀλίγον τᾷδε κυναγέσιον. ανονψμι επιγραμματιξι εἰς ἄγαλμα
Ἀφροδίτης τῆς ἐν Κνίδῳ τίς λίθον ἐψύχωσε; τίς ἐν χθονὶ
Κύπριν ἐσεῖδεν; ἵμερον ἐν πέτρῃ τίς τόσον εἰργάσατο;
Πραξιτέλους χειρῶν ὅδε που πόνος, ἢ τάχ’ Ὄλυμπος χηρεύει,
Παφίης ἐς Κνίδον ἐρχομένης. πλατο εἰς τὸ αὐτό ἡ Παφίη
Κυθέρεια, δῑ οἴδματος ἐς Κνίδον ἦλθε, βουλομένη κατιδεῖν
εἰκόνα τὴν ἰδίην πάντῃ δ’ ἀθρήσασα περισκέπτῳ ἐνὶ χώρῳ,
φθέγξατο· ποῦ γυμνὴν εἶδέ με Πραξιτέλης; Πραξιτέλης οὐκ
εἶδεν ἃ μὴ θέμις· ἀλλ’ ὁ σίδηρος ἔξεσεν οἷ’ ἂν Ἄρης
ἤθελε τὴν Παφίην. πλατο οὔτε σε Πραξιτέλης τεχνάσατο, οὔθ’
ὁ σίδαρος· ἀλλ’ οὕτως ἔστης, ὥς ποτε κρινομένη. ανονψμι
επιγραμματιξι ἁ Κύπρις τὰν Κύπριν ἐνὶ Κνίδῳ εἶπεν ἰδοῦσα
φεῦ, φεῦ· ποῦ γυμνὴν εἶδέ με Πραξιτέλης; πσευδο‐λυξιανυς τὴν
Παφίην γυμνὴν οὐδεὶς ἴδεν εἰ δέ τις εἶδεν, οὗτος ὁ τὴν
γυμνὴν στησάμενος Παφίην. πσευδο‐λυξιανυς σοὶ μορφῆς ἀνέθηκα
τεῆς περικαλλὲς ἄγαλμα, Κύπρι, τεῆς μορφῆς φέρτερον οὐδὲν
ἔχων. ευενυς Παλλὰς καὶ Κρονίδαο συνευνέτις εἶπον, ἰδοῦσαι
τὴν Κνιδίην ἀδίκως τὸν Φρύγα μεμφόμεθα. ευενυς πρόσθε μὲν
Ἰδαίοισιν ἐν οὔρεσιν αὐτὸς ὁ βούτας δέρξατο τὰν κάλλευς
πρῶτ’ ἀπενεγκαμέναν Πραξιτέλης Κνιδίοις δὲ πανωπήεσσαν
ἔθηκεν, μάρτυρα τῆς τέχνης ψῆφον ἔχων Πάριδος. αντιπατερ
φάσεις, τὰν μὲν Κύπριν ἀνὰ κραναὰν Κνίδον ἀθρῶν, ἅδε που
ὡς φλέξει καὶ λίθος εὖσα λίθον τὸν δ’ ἐνὶ Θεσπιάδαις
γλυκὺν Ἵμερον, οὐχ ὅτι πέτρον ἀλλ’ ὅτι κἠν ψυχρῷ πῦρ
ἀδάμαντι βαλεῖ. τοίους Πραξιτέλης κάμε δαίμονας, ἄλλον ἐπ’
ἄλλας γᾶς, ἵνα μὴ δισσῷ πάντα θέροιτο πυρί. ανονψμι
επιγραμματιξι εἰς τὸ αὐτό γυμνὴν εἶδε Πάρις με, καὶ
Ἀγχίσης, καὶ Ἄδωνις· τοὺς τρεῖς οἶδα μόνους· Πραξιτέλης δὲ
πόθεν; ανονψμι επιγραμματιξι εἰς τὸ αὐτό, καὶ τὴν ἐν Ἀθήναις
Ἀθηνᾶν Ἀφρογενοῦς Παφίης ζάθεον περιδέρκεο κάλλος, καὶ
λέξεις· αἰνῶ τὸν Φρύγα τῆς κρίσεως. Ἀτθίδα δερκόμενος πάλι
Παλλάδα, τοῦτο βοήσεις, ὡς βούτης ὁ Πάρις τήνδε παρετρόχασεν.
ηερμοδορυς εἰς τὸ αὐτό τὰν Κνιδίαν Κυθέρειαν ἰδών, ξένε,
τοῦτό κεν εἴποις· αὐτὰ καὶ θνατῶν ἄρχε καὶ ἀθανάτων. τὰν
δ’ ἐνὶ Κεκροπίδαις δορυθαρσέα Παλλάδα λεύσσων, αὐδάσεις·
ὄντως βουκόλος ἦν ὁ Πάρις. λεονιδας εἰς Ἀφροδίτην
ὡπλισμένην Ἄρεος ἔντεα ταῦτα τίνος χάριν, ὦ Κυθέρεια,
ἐνδέδυσαι, κενεὸν τοῦτο φέρουσα βάρος; αὐτὸν Ἄρη γυμνὴ γὰρ
ἀφώπλισας· εἰ δὲ λέλειπται καὶ θεός, ἀνθρώποις ὅπλα μάτην
ἐπάγεις. αλεχανδερ αὐτά που τὰν Κύπριν ἀπηκριβώσατο Παλλάς,
τᾶς ἐπ’ Ἀλεξάνδρου λαθομένα κρίσιος. Jυλιανυς εἰς τὴν ἐν
Σπάρτᾐ ἔνοπλον Ἀφροδίτην αἰεὶ μὲν Κυθέρεια φέρειν δεδάηκε
φαρέτρην, τόξα τε καὶ δολιχῆς ἔργον ἑκηβολίης· αἰδομένη δ’
ἄρα θεσμὰ μενεπτολέμοιο Λυκούργου φίλτρα φέρει Σπάρτῃ
τεύχεσιν ἀγχεμάχοις. ὑμεῖς δ’ ἐν θαλάμοισι, Λακωνίδες, ὅπλα
Κυθήρης ἁζόμεναι, παῖδας τίκτετε θαρσαλέους. ανονψμι
επιγραμματιξι εἰς τὴν αὐτήν Παλλὰς τὰν Κυθέρειαν ἔνοπλον
ἔειπεν ἰδοῦσα· Κύπρι, θέλεις οὕτως ἐς κρίσιν ἐρχόμεθα; ἡ
δ’ ἁπαλὸν γελάσασα· τί μοι σάκος ἀντίον αἴρειν; ανονψμι
επιγραμματιξι ἢ λίθος ὡς Παφίη θωρήξατο, ἢ τάχα μᾶλλον
εἶδε λίθον Παφίη, καὶ ὤμοσεν ἤθελον εἶναι. αντιπατερ καὶ
Κύπρις Σπάρτας· οὐκ ἄστεσιν οἷὰ τ’ ἐν ἄλλοις ἵδρυται,
μαλακὰς ἑσσαμένα στολίδας· ἀλλὰ κατὰ κρατὸς μὲν ἔχει κόρυν
ἀντὶ καλύπτρας, ἀντὶ δὲ χρυσείων ἀκρεμόνων κάμακα. οὐ γὰρ
χρὴ τευχέων εἶναι δίχα τὰν παράκοιτιν Θρᾳκὸς Ἐνυαλίου καὶ
Λακεδαιμονίαν. πηιλιππυς Κύπρι φιλομμειδής, θαλαμηπόλε, τίς σε
μελιχρὴν δαίμονα τοῖς πολέμων ἐστεφάνωσεν ὅπλοις; σοὶ παιὰν
φίλος ἦν καὶ ὁ χρυσοκόμης Ὑμέναιος, καὶ λιγυρῶν αὐλῶν
ἡδυμελεῖς χάριτες. ἐς τί δὲ ταῦτ’ ἐνέδυς ἀνδροκτόνα; μὴ
θρασὺν Ἄρη συλήσασ’ αὐχεῖς, Κύπρις ὅσον δύναται; αντιπατερ
εἰς τὴν αὐτὴν ἀνερχομένην ἀπὸ θαλάττης τὰν ἀναδυομέναν
ἀπὸ ματέρος ἄρτι θαλάσσας Κύπριν, Ἀπελλείου μόχθον ὅρα
γραφίδος, ὡς χερὶ συμμάρψασα διάβροχον ὕδατι χαίταν ἐκθλίβει
νοτερῶν ἀφρὸν ἀπὸ πλοκάμων. αρξηιας εἰς τὸ αὐτό αὐτὰν ἐκ
πόντοιο τιθηνητῆρος Ἀπελλῆς τὰν Κύπριν γυμνὰν εἶδε
λοχευομέναν, καὶ τοίαν ἐτύπωσε, διάβροχον ὕδατος ἀφρῷ
θλίβουσαν θαλεραῖς χερσὶν ἔτι πλόκαμον. δεμοξριτυς εἰς τὸ
αὐτό Κύπρις ὅτε σταλάουσα κόμας ἁλιμυρέος ἀφροῦ γυμνὴ
πορφυρέου κύματος ἐξανέδυ, οὕτω που κατὰ λευκὰ παρήια χερσὶν
ἑλοῦσα βόστρυχον, Αἰγαίην ἐξεπίεζεν ἅλα, στέρνα μόνον
φαίνουσα, τὰ καὶ θέμις· εἰ δὲ τοιήδε κείνη, συγχείσθω θυμὸς
Ἐνυαλίου. Jυλιανυς εἰς τὸ αὐτό ἄρτι θαλασσαίης Παφίη
προὔκυψε λοχείης, μαῖαν Ἀπελλείην εὑραμένη παλάμην ἀλλὰ
τάχος γραφίδων ἀποχάζεο, μή σε διήνῃ ἀφρὸς ἀποστάζων
θλιβομένων πλοκάμων. εἰ τοίη ποτὲ Κύπρις ἐγυμνώθη διὰ μῆλον,
τὴν Τροίην ἀδίκως Παλλὰς ἐληίσατο. λεονιδας εἰς τὸ αὐτό
τὰν ἐκφυγοῦσαν ματρὸς ἐκ κόλπων, ἔτι ἀφρῷ τε μορμύρουσαν,
εὐλεχῆ Κύπριν ἰδὼν Ἀπελλῆς, κάλλος ἱμερώτατον, οὐ γραπτόν,
ἀλλ’ ἔμψυχον ἐξεμάξατο. εὖ μὲν γὰρ ἄκραις χερσὶν
ἐκθλίβει κόμαν, εὖ δ’ ὀμμάτων γαληνὸς ἐκλάμπει πόθος, καὶ
μαζός, ἀκμῆς ἄγγελος, κυδωνιᾷ· αὐτὰ δ’ Ἀθάνα καὶ Διὸς
συνευνέτις φάσουσιν ὦ Ζεῦ, λειπόμεσθα τῇ κρίσει. ανονψμι
επιγραμματιξι εἰς ἄγαλμα Διονύσου πλησίον Ἀθηνᾶς ἑστός
εἰπέ, τί σοὶ ξυνὸν καὶ Παλλάδι; τῇ γὰρ ἄκοντες καὶ
πόλεμοι, πέρι σοὶ δ’ εὔαδον εἰλαπίναι. μὴ προπετῶς, ὦ
ξεῖνε, θεῶν πέρι τοῖα μετάλλα· ἴσθι δ’ ὅσοις ἴκελος
δαίμονι τῇδε πέλω. καὶ γὰρ ἐμοὶ πολέμων φίλιον κλέος·
οἶδεν ἅπας μοι ἠῴου δμηθεὶς Ἰνδὸς ἀπ’ Ὠκεανοῦ, καὶ
μερόπων δὲ φυὴν ἐγερήραμεν, ἡ μὲν ἐλαίῃ, αὐτὰρ ἐγὼ
γλυκεροῖς βότρυσιν ἡμερίδος. καὶ μὴν οὐδ’ ἐπ’ ἐμοὶ μήτηρ
ὠδῖνας ὑπέτλη· λῦσα δ’ ἐγὼ μηρὸν πάτριον, ἡ δὲ κάρη.
αντιπατερ εἰς ἕτερον ἄγαλμα τοῦ αὐτοῦ Αὐσονίῳ Πείσωνι
συνασπιστὴς Διόνυσος ἵδρυμαι μεγάρων φρουρὸς ἐπ’ εὐτυχίῃ.
ἄξιον, ὦ Διόνυσ’, ἐσέβης δόμον. ἔπρεπεν ἄμφω, καὶ
μέγαρον Βάκχῳ, καὶ Βρόμιος μεγάρῳ. ανονψμι επιγραμματιξι εἰς
ἄγαλμα Διονύσου καὶ Ἡρακλέους ἀμφότεροι Θήβηθε, καὶ
ἀμφότεροι πολεμισταί, κἠκ Ζηνός· θύρσῳ δεινός, ὁ δὲ
ῥοπάλῳ. ἀμφοῖν δὲ στῆλαι συντέρμονες· εἴκελα δ’ ὅπλα,
νεβρὶς λειοντῇ, κύμβαλα δὲ πλαταγῇ. Ἥρη δ’ ἀμφοτέροις
χαλεπὴ θεός. οἱ δ’ ἀπὸ γαίης ἦλθον ἐς ἀθανάτους ἐκ πυρὸς
ἀμφότεροι. χενοξριτυς εἰς ἄγαλμα Ἑρμοῦ Ἑρμῆς ὠκὺς ἐγὼ
κικλήσκομαι· ἀλλὰ παλαίστρᾐ μὴ κολοβὸν χειρῶν ἵστατε, μηδ’
ἄποδα· ἢ πῶς ὠκὺς ἐγώ; πῶς δ’ ὄρθια χειρονομήσω, ἐς
βάσιν ἀμφοτέρων ὀρφανὸς ἱστάμενος; ανονψμι επιγραμματιξι εἰς
τὸ αὐτό Ἑρμείῃ ξυλίνῳ τις ἐπηύχετο, καὶ ξύλον ἦεν.
εἶτά μιν ἀείρας χαμάδις βάλε· τοῦ δ’ ἄπο χρυσὸς ἔρρευσεν
καταγέντος. ὕβρις πόρε πολλάκι κέρδος. νιξιας εἰνοσίφυλλον
ὄρος Κυλλήνιον αἰπὺ λελογχώς, τῇδ’ ἕστηκ’ ἐρατοῦ
γυμνασίου μεδέων, Ἑρμῆς· ᾧ ἔπι παῖδες ἀμάρακον ἠδ’
ὑάκινθον πολλάκι, καὶ θαλεροὺς θῆκαν ἴων στεφάνους. ανονψμι
επιγραμματιξι φρουρὸς ἐπὶ σμήνεσσι, Περιστράτου εἵνεκα, μίμνω
ἐνθάδε, Μαιναλίαν κλιτὺν ἀποπρολιπών, κλῶπα μελισσάων
δεδοκημένος. ἀλλ’ ἀλέασθε χεῖρα, καὶ ἀγροτέρου κοῦφον
ὄρεγμα ποδός. λεονιδας τᾶν αἰγῶν ὁ νομεὺς Μόριχος τὸν
ἐπίσκοπον Ἑρμᾶν ἔστασ’ αἰπολίων εὐδόκιμον φύλακα. ἀλλά
μοι αἳ τ’ ἀν’ ὄρη χλωρᾶς κεκορεσμέναι ὕλας, τοῦ γ’
ἁρπακτῆρος μή τι μέλεσθε λύκου. νιξαενετυς αὐτόθεν
ὀστράκινόν με καὶ ἐν ποσὶ γήινον Ἑρμῆν ἔπλασεν ἁψῖδος
κύκλος ἑλισσόμενος. πηλὸς ἐφυράθην· οὐ ψεύσομαι. ἀλλ’
ἐφίλησα, ὦ ξεῖν’, ὀστρακέων δύσμορον ἐργασίην. ανονψμι
επιγραμματιξι ὦ λῷστε, μὴ νόμιζε τῶν πολλῶν ἕνα Ἑρμᾶν
θεωρεῖν· εἰμὶ γὰρ τέχνα Σκόπα. πηιλιππυς κράμβης ἅψωμαι,
Κυλλήνιε; μή, παροδῖτα. τίς φθόνος ἐκ λαχάνων; οὐ φθόνος,
ἀλλὰ νόμος, ἀλλοτρίων ἀπέχειν κλοπίμους χέρας. ὢ
παραδόξου· μὴ κλέπτειν Ἑρμῆς καινὸν ἔθηκε νόμον. παλλαδας
εἰς ἄγαλμα Ἔρωτος χάλκειόν τις Ἔρωτα μετήγαγεν ἐκ πυρὸς
εἰς πῦρ, τήγανον ἁρμόζων τῇ κολάσει κόλασιν. σατψρυς εἰς
ἄγαλμα τοῦ αὐτοῦ δεδεμένου τὸν πτερόεντα τίς ὧδε, τίς ἐν
δεσμοῖσι θοὸν πῦρ ὤχμασεν; αἰθομένης ἥψατο τίς φαρέτρης,
καὶ τὰς ὠκυβόλους περιηγέας ἐσφήκωσε χεῖρας, ὑπὸ στιβαρῷ
κίονι δησάμενος; ψυχρὰ τάδ’ ἀνθρώποις παραμύθια. μὴ ποτ’
ἐκείνου οὗτος ὁ δεσμώτης αὐτὸς ἔδησε φρένα ; αλξαευς εἰς
τὸ αὐτό τίς σε τὸν οὐχ ὁσίως ἠγρευμένον ὧδε πεδήσας
θήκατο; τίς πλέγδην σὰς ἐνέδησε χέρας, καὶ πιναρὰν ὄψιν
τεκτήνατο; ποῦ θοὰ τόξα, νήπιε; ποῦ πικρὴ πυρφόρος ἰοδόκη ;
ἦ ῥα μάτην ἐπόνησε λιθοξόος, ὅς σε, τὸν οἴστρῳ κυμήναντα
θεούς, τῇδ’ ἐνέδησε πάγῃ. αντιπατερ εἰς τὸ αὐτό τίς δὴ
σὰς παλάμας πρὸς κίονα δῆσεν ἀφύκτοις ἅμμασι; τίς πυρὶ
πῦρ, καὶ δόλον εἷλε δόλῳ ; νήπιε, μὴ δὴ δάκρυ κατὰ
γλυκεροῖο προσώπου βάλλε· σὺ γὰρ τέρπῃ δάκρυσιν ἠιθέων.
θυιντυς μαεξιυς εἰς τὸ αὐτό κλαῖε δυσεκφύκτως σφιγχθεὶς χέρας,
ἄκριτε δαῖμον, κλαῖε μάλα, στάζων ψυχοτακῆ δάκρυα, σωφροσύνας
ὑβριστά, φρενοκλόπε, λῃστὰ λογισμοῦ, πτανὸν πῦρ, ψυχᾶς
τραῦμ’ ἀόρατον, Ἔρως. θνατοῖς μὲν λύσις ἐστὶ γόων ὁ σός,
ἄκριτε, δεσμός· ᾧ σφιγχθεὶς κωφοῖς πέμπε λιτὰς ἀνέμοις.
ὃν δὲ βροτοῖς ἀφύλακτος ἐνέφλεγες ἐν φρεσὶ πυρσόν, ἄθρει
νῦν ὑπὸ σῶν σβεννύμενον δακρύων. ξριναγορας εἰς τὸ αὐτό καὶ
κλαῖε καὶ στέναζε, συσφιγχθεὶς χεροῖν τένοντας, ὦ ’πίβουλε·
τοῖά τοι πρέπει. οὐκ ἔσθ’ ὁ λύσων μὴ λεείν’ ὑπόβλεπε.
αὐτὸς γὰρ ἄλλων ἐκ μὲν ὀμμάτων δάκρυ ἔθλιψας, ἐν δὲ
πικρὰ καρδίᾳ βέλη πήξας ἀφύκτων ἰὸν ἔσταξας πόθων, ἔρως·
τὰ θνητῶν δ’ ἐστί σοι γέλως ἄχη πέπονθας οἷ’ ἔρεξας.
ἐσθλὸν ἡ δίκη. μοσξηυς εἰς Ἔρωτα ἀροτριῶντα λαμπάδα θεὶς
καὶ τόξα, βοηλάτιν εἵλετο ῥάβδον οὖλος Ἔρως, πήρην δ’
εἶχε κατωμαδίην καὶ ζεύξας ταλαεργὸν ὑπὸ ζυγὸν αὐχένα
ταύρων ἔσπειρεν Δηοῦς αὔλακα πυροφόρον. εἶπε δ’ ἄνω βλέψας
αὐτῷ Διί· πλῆσον ἀρούρας, μή σε τὸν Εὐρώπης βοῦν ὑπ’
ἄροτρα βάλω. μαριανυς εἰς Ἔρωτα ἐστεφανωμένον ποῦ σοι τόξον
ἐκεῖνο παλίντονον, οἳ τ’ ἀπὸ σεῖο πηγνύμενοι μεσάτην ἐς
κραδίην δόνακες; ποῦ πτερά; ποῦ λαμπὰς πολυώδυνος; ἐς τί δὲ
τρισσὰ στέμματα χερσὶν ἔχεις, κρατὶ δ’ ἐπ’ ἄλλο φέρεις; —
οὐκ ἀπὸ πανδήμου, ξένε, Κύπριδος, οὐδ’ ἀπὸ γαίης εἰμί,
καὶ ὑλαίης ἔκγονος εὐφροσύνης· ἀλλ’ ἐγὼ ἐς καθαρὴν
μερόπων φρένα πυρσὸν ἀνάπτω εὐμαθίης, ψυχὴν δ’ οὐρανὸν
εἰσανάγω. ἐκ δ’ ἀρετῶν στεφάνους πισύρων πλέκω· ὧν ἀφ’
ἑκάστης τούσδε φέρων, πρώτῳ τῷ σοφίης στέφομαι. ανονψμι
επιγραμματιξι εἰς τὸ αὐτό μή με τὸν ἐκ Λιβάνοιο λέγε, ξένε,
τὸν φιλοκώμων τερπόμενον νυχίοις ἠιθέων ὀάροις· βαιὸς ἐγὼ
Νύμφης ἄπο γείτονος ἀγροϊώτης, μοῦνον ἐποτρύνων ἔργα
φυτοσκαφίης. ἔνθεν ἀπ’ εὐκάρπου με φίλης ἔστεψαν ἀλωῆς
τέσσαρες Ὡράων ἐκ πισύρων στέφανοι. Jυλιανυς εἰς τὸν
Πραξιτέλους Ἔρωτα κλίνας αὐχένα γαῦρον ὑφ’ ἡμετέροισι
πεδίλοις, χερσί με ληϊδίαις ἔπλασε Πραξιτέλης. αὐτὸν γὰρ
τὸν Ἔρωτα τὸν ἔνδοθι κευθόμενόν με χαλκεύσας, Φρύνᾐ δῶκε
γέρας φιλίης· ἡ δέ μιν αὖθις Ἔρωτι προσήγαγε· καὶ γὰρ
ἐρῶντας δῶρον Ἔρωτι φέρειν αὐτὸν Ἔρωτα θέμις. σιμονιδες
εἰς τὸ αὐτό Πραξιτέλης ὃν ἔπασχε διηκρίβωσεν Ἔρωτα ἐξ
ἰδίης ἕλκων ἀρχέτυπον κραδίης, Φρύνῃ μισθὸν ἐμεῖο διδοὺς
ἐμέ. φίλτρα δὲ τίκτω οὐκέτι τοξεύων, ἀλλ’ ἀτενιζόμενος.
τυλλιυς γεμινυς εἰς τὸ αὐτό ἀντί μ’ ἔρωτος Ἔρωτα βροτῷ
θεὸν ὤπασε Φρύνῃ Πραξιτέλης, μισθὸν καὶ θεὸν εὑρόμενος. ἡ
δ’ οὐκ ἠρνήθη τὸν τέκτονα· δεῖσε γάρ οἱ φρήν, μὴ θεὸς
ἀντὶ τέχνης σύμμαχα τόξα λάβῃ. ταρβεῖ δ’ οὐκέτι που τὸν
Κύπριδος, ἀλλὰ τὸν ἐκ σοῦ, Πραξίτελες, τέχνην μητέρ’
ἐπισταμένη. λεονιδας εἰς τὸ αὐτό Θεσπιέες τὸν Ἔρωτα μόνον
θεὸν ἐκ Κυθερείης ἅζοντ’, οὐχ ἑτέρου γραπτὸν ἀπ’
ἀρχετύπου, ἀλλ’ ὃν Πραξιτέλης ἔγνω θεόν· ὃν περὶ Φρύνῃ
δερκόμενος, σφετέρων λύτρον ἔδωκε πόθων παλλαδας γυμνὸς Ἔρως·
διὰ τοῦτο γελᾷ καὶ μείλιχός ἐστιν οὐ γὰρ ἔχει τόξον καὶ
πυρόεντα βέλη· οὐδὲ μάτην παλάμαις κατέχει δελφῖνα καὶ
ἄνθος· τῇ μὲν γὰρ γαῖαν, τῇ δὲ θάλασσαν ἔχει. γαβριελιυς
εἰς Ἔρωτα καθεύδοντα ἐν πιπεροπάστῃ οὐδὲ κατακνώσσων, οὐδ’
ἄπνοος, οὐδ’ ἐνὶ δαιτὶ νόσφι πυρισπάρτου δήγματός ἐστιν
Ἔρως. ανονψμι επιγραμματιξι οὗτος ὁ τὸν δαλὸν φυσῶν, ἵνα
λύχνον ἀνάψῃς, δεῦρ’ ἀπ’ ἐμᾶς ψυχᾶς ἅψον· ὅλος φλέγομαι.
πλατο ἄλσος δ’ ὡς ἱκόμεσθα βαθύσκιον, εὕρομεν ἔνδον
πορφυρέοις μήλοισιν ἐοικότα παῖδα Κυθήρης. οὐδ’ ἔχεν
ἰοδόκον φαρέτρην, οὐ καμπύλα τόξα· ἀλλὰ τὰ μὲν δένδρεσσιν
ὑπ’ εὐπετάλοισι κρέμαντο, αὐτὸς δ’ ἐν καλύκεσσι ῥόδων
πεπεδημένος ὕπνῳ εὗδεν μειδιόων· ξουθαὶ δ’ ἐφύπερθε
μέλισσαι κηροχύτου μέλιτος ^ λαροῖς ἐπὶ χείλεσι ῥαῖνον
στατψλλιυς φλαξξυς εἰς Ἔρωτα κοιμώμενον εὕδεις, ἀγρύπνους
ἐπάγων θνητοῖσι μερίμνας· εὕδεις, ἀτηρῆς ἆ τέκος
Ἀφρογενοῦς, οὐ πεύκην πυρόεσσαν ἐπηρμένος, οὐδ’ ἀφύλακτον
ἐκ κέραος ψάλλων ἀντιτόνοιο βέλος. ἄλλοι θαρσείτωσαν· ἐγὼ
δ’, ἀγέρωχε, δέδοικα, μή μοι καὶ κνώσσων πικρὸν ὄνειρον
ἴδῃς. αλπηευς εἰς τὸ αὐτό ἁρπάσομαι πυρόεσσαν, Ἔρως,
χερὸς ἐκ σέο πεύκην, συλήσω δ’ ὤμων ἀμφικρεμῆ φαρέτρην, εἲ
γ’ ἐτύμως εὕδεις, πυρὸς ἔγγονε, καὶ σέο φῶτες πρὸς βαιὸν
τόξων εὐνομίην ἄγομεν. ἀλλὰ καὶ ὥς σε δέδοικα, δολοπλόκε,
μή τινα κεύθῃς εἰς ἐμέ, κἠν ὕπνῳ πικρὸν ὄνειρον ἴδῃς.
στρατον εἰ καί σοι πτέρυγες ταχιναὶ περὶ νῶτα τέτανται, καὶ
σκυθικαὶ τόξων ἀκροβολεῖς ἀκίδες, φεύξομ’, Ἔρως, ὑπὸ γᾶν
σε. τί δὲ πλέον; οὐδὲ γὰρ αὐτὸς σὰν ἔφυγε ῥώμαν
πανδαμάτωρ Ἀίδας. σεξυνδυς εἰς ἀγάλματα Ἐρώτων σκυλοχαρεῖς
ἴδ’ Ἔρωτας, ἴδ’ ὡς βριαροῖσιν ἐπ’ ὤμοις ὅπλα φέρουσι
θεῶν νήπῑ ἀγαλλόμενοι, τύμπανα καὶ θύρσον Βρομίου, Ζηνὸς δὲ
κεραυνόν, ἀσπίδ’ Ἐνυαλίου καὶ κόρυν ἠΰκομον, Φοίβου δ’
εὔτοξον φαρέτρην, Ἁλίου δὲ τρίαιναν, καὶ σθεναρῶν χειρῶν
Ἡρακλέους ῥόπαλον. τί πλέον ἀνθρώποισιν, Ἔρως ὅτε καὶ
πόλον εἷλε, τεύχεα δ’ ἀθανάτων Κύπρις ἐληίσατο; πηιλιππυς
συλήσαντες Ὄλυμπον ἴδ’ ὡς ὅπλοισιν Ἔρωτες κοσμοῦντ’
ἀθανάτων, σκῦλα φρυασσόμενοι. Φοίβου τόξα φέρουσι, Διὸς δὲ
κεραυνόν,Ἄρηος ὅπλον καὶ κυνέην, Ἡρακλέους ῥόπαλον,
ῥόπαλον τε θεοῦ τριβελὲς δόρυ, θύρσα τε Βάκχου, πτηνὰ πέδιλ’
Ἑρμοῦ, λαμπάδας Ἀρτέμιδος. οὐκ ἄχθος θνητοῖς εἴκειν
βελέεσσιν ἐρώτων, δαίμονες οἷς ὅπλων κόσμον ἔδωκαν ἔχειν.
παρμενιον εἰς ἄγαλμα Ἥρας ὡργεῖος Πολύκλειτος, ὁ καὶ μόνος
ὄμμασιν Ἥρην ἀθρήσας καὶ ὅσην εἶδε τυπωσάμενος, θνητοῖς
κάλλος ἔδειξεν, ὅσον θέμις· αἱ δ’ ὑπὸ κόλποις ἄγνωστοι
μορφαὶ Ζηνὶ φυλασσόμεθα. ανονψμι επιγραμματιξι εἰς ἄγαλμα
Καλλιόπης Καλλιόπη μὲν ἐγώ· Κύρῳ δ’ ἐμὸν ὤπασα μαζόν, ὃς
τρέφε θεῖον Ὅμηρον, ὅθεν πίε νήδυμος Ὀρφεύς. Jοαννες
βαρβυξαλλυς ἤθελε Μελπομένην ὁ ζωγράφος εἰκόνι γράψαι, ἀλλ’
ἀπολειπομένης, ἔγραφε Καλλιόπην. Jοαννες βαρβυξαλλυς σεῖο μὲν
εἰκὼν ἥδε Πολύμνια, καὶ σὺ δέ, Μούσης. ἓν γὰρ ἐπ’
ἀμφοτέραις οὔνομα καὶ τύπος εἷς. αντιπατερ εἷς εἰκόνας
Μουσῶν Τρίζυγες αἱ Μοῦσαι τᾷδ’ ἕσταμεν· ἁ μία λωτούς, ἁ
δὲ φέρει παλάμαις βάρβιτον, ἁ δὲ χέλυν. ἁ μὲν Ἀριστοκλῆος
ἔχει χέλυν, ἁ δ’ Ἀγελάδα βάρβιτον, ἁ Καναχᾶ δ’ ὑμνοπόλους
δόνακας. ἀλλ’ ἁ μὲν κράντειρα, τόνου πέλει, ἁ δὲ μελῳδὸς
χρώματος, ἁ δὲ σοφᾶς εὑρέτις ἁρμονίας. τηεαετετυς εἰς τὴν
Ἀθηναίων Νέμεσιν Χιονέην με λίθον παλιναυξέος ἐκ περιωπῆς
λαοτύπος τμήξας πετροτόμοις ἀκίσι Μῆδος ἐποντοπόρευσεν, ὅπως
ἀνδρείκελα τεύξῃ, τῆς κατ’ Ἀθηναίων σύμβολα καμμονίης. ὡς
δὲ δαϊζομένοις Μαραθὼν ἀντέκτυπε Πέρσαις καὶ νέες
ὑγροπόρουν χεύμασιν αἱμαλέοις, ἔξεσαν Ἀδρήστειαν
ἀριστώδινες Ἀθῆναι, δαίμον’ ὑπερφιάλοις ἀντίπαλον μερόπων.
ἀντιταλαντεύω τὰς ἐλπίδας· εἰμὶ δὲ καὶ νῦν νίκη
Ἐρεχθείδαις, Ἀσσυρίοις Νέμεσις. παρμενιον εἰς τὸ αὐτό Μήδοις
ἐλπισθεῖσα τροπαιοφόρος λίθος εἶναι, ἠλλάχθην μορφὴν καίριον
εἰς Νέμεσιν, ἔνδικος ἱδρυνθεῖσα θεὰ Ῥαμνοῦντος ἐπ’ ὄχθαις
νίκης καὶ σοφίης Ἀτθίδι μαρτύριον. ανονψμι επιγραμματιξι εἰς
στήλην Νεμέσεως ἡ Νέμεσις προλέγει τῷ πήχεϊ, τῷ τε
χαλινῷ, μήτ’ ἄμετρόν τι ποιεῖν, μήτ’ ἀχάλινα λέγειν.
ανονψμι επιγραμματιξι εἰς τὸ αὐτό ἡ Νέμεσις πῆχυν κατέχω·
τίνος οὕνεκα; λέξεις. πᾶσι παραγγέλλω· μηδὲν ὑπὲρ τὸ
μέτρον. αραβιυς εἰς ἄγαλμα Πανός ἦν τάχα συρίζοντος ἐναργέα
Πανὸς ἀκούειν πνεῦμα γὰρ ὁ πλάστης ἐγκατέμιξε τύπῳ· ἀλλ’
ὁρόων φεύγουσαν ἀμήχανος ἄστατον Ἠχὼ, πηκτίδος ἠρνήθη
φθόγγον ἀνωφελέα. αλξαευς εἰς τὸ αὐτό ἔμπνει Πὰν λαροῖσιν
ὀρειβάτα χείλεσι μοῦσαν, ἔμπνει, ποιμενίῳ τερπόμενος δόνακι,
εὐκελάδῳ σύριγγι χέων μέλος, ἐκ δὲ συνῳδοῦ κλάζε κατιθύνων
ῥήματος ἁρμονίην ἀμφὶ δὲ σοὶ ῥυθμοῖο κατὰ κρότον ἔνθεον
ἴχνος ῥησσέσθω Νύμφαις ταῖσδε μεθυδριάσιν. ανονψμι
επιγραμματιξι τᾷδε κατὰ χλοεροῖο ῥιφεὶς λειμῶνος, ὁδῖτα,
ἄμπαυσον μογεροῦ μαλθακὰ γυῖα κόπου, ᾗχί σε καὶ Ζεφύροιο
τινασσομένη πίτυς αὔραις θέλξει, τεττίγων εἰσαΐοντα μέλος,
χὠ ποιμὴν ἐν ὄρεσσι μεσαμβρινὸν ἀγχόθι παγᾶς συρίσδων,
λασίας θάμνῳ ὕπο πλατάνου· καῦμα δ’ ὀπωρινοῖο φυγὼν κυνὸς
αἶπος ἀμείψεις ὥριον Ἑρμείῃ τοῦτ’ ἐνέποντι πιθοῦ. ανψτε
ξεῖν’, ὑπὸ τὰν πτελέαν τετρυμένα γυῖ’ ἀνάπαυσον· ἁδύ τοι
ἐν χλωροῖς πνεῦμα θροεῖ πετάλοις· πίδακὰ τ’ ἐκ παγᾶς ψυχρὸν
πίε· δὴ γὰρ ὁδίταις ἄμπαυμ’ ἐν θερμῷ καύματι τοῦτο φίλον.
ανονψμι επιγραμματιξι εἰς ἄγαλμα Πανός ἐξ αὐτοῦ Διός ἐστιν ὁ
φίλτατος ἔκχυτος οὗτος· μαρτυρίην δὲ φέρει τὴν ἐπάνω
νεφέλην. Ἑρμείαν γὰρ ἄνακτα τέκεν νεφεληγερέτα Ζεύς· αὐτὰρ
ὅγ’ Ἑρμείας Πᾶνα τὸν αἰγελάτην. λεονιδας μὴ σὺ γ’ ἐπ’
οἰονόμοιο περίπλεον ἰλύος ὧδε τοῦτο χαραδραίης θερμόν,
ὁδῖτα, πίῃς· ἀλλὰ μολὼν μάλα τυτθὸν ὑπὲρ δαμαλήβοτον
ἄκραν ταύταν, πὰρ κείνᾳ ποιμενίᾳ πίτυϊ εὑρήσεις κελαρύζον
ἐϋκρήνου διὰ πέτρης νᾶμα, Βορειαίης ψυχρότερον νιφάδος. ανψτε
τίπτε κατ’ οἰόβατον, Πὰν ἀγρότα, δάσκιον ὕλαν ἥμενος,
ἁδυβόᾳ τῷδε κρέκεις δόνακι; ὄφρα μοι ἑρσήεντα κατ’ οὔρεα
ταῦτα νέμοιντο πόρτιες ἠυκόμων δρεπτόμεναι σταχύων. σιμονιδες
τὸν τραγόπουν ἐμὲ Πᾶνα, τὸν Ἀρκάδα, τὸν κατὰ Μήδων, τὸν
μετ’ Ἀθηναίων, στήσατο Μιλτιάδης. τηεαετετυς εἰς τὸν αὐτόν
Ὑλοβάτας, φιλόδενδρος, ὀρεσσαύλου πόσις Ἀχοῦς, Πάν, σκοπός,
εὐκεράου μαλοφύλαξ ἀγέλας, Πὰν ὁ δασυκνάμων, ὁ πολύσπορος,
ὃς μετανάστας ἔδραμον αἰχματᾶν ἐς δάιν Ἀσσυρίων, Μιλτιάδου
στήσαντος ὁμάσπιδα περσοδιώκτην, ἵσταμαι, ἀκλήτου ξείνια
συμμαχίης. ἄλλοις ἀκροπόληες· ὁ μηδοφόνος δὲ δέδασται ξυνὸς
ἐμὶν Μαραθὼν καὶ μαραθωνομάχοις. πηιλοδεμυς Τρισσοὺς ἀθανάτους
χωρεῖ λίθος· ἁ κεφαλὰ γὰρ μανύει τρανῶς Πᾶνα τὸν αἰγόκερων,
στέρνα δὲ καὶ νηδὺς Ἡρακλέα, λοιπὰ δὲ μηρῶν καὶ κνήμης
Ἑρμῆς ὁ πτερόπους ἔλαχεν. θύειν ἀρνήσῃ, ξένε, μηκέτι· τοῦ
γὰρ ἑνός σοι θύματος οἱ τρισσοὶ δαίμονες ἀντόμεθα,
απολλονιδες ἀγροτέρων θεός εἰμι· τί μοι χρυσέοις δεπάεσσι
σπένδετε, τοῦ δ’ Ἰταλοῦ χεῖτε μέθυ Βρομίου, καὶ γυροὺς
ταύρων πέτρῃ προσδεῖτε τένοντας; φείσασθ’· οὐ τούτοις θύμασι
τερπόμεθα. Πὰν ὁ παρωρείτης, αὐτόξυλος, ἀρνεοθοίνης εἰμί,
καὶ ἐγχθονίου γλευκοπότης κύλικος. περιτας αὐτοῦ ἐφ’
αἱμασιαῖσι τὸν ἀγρυπνοῦντα Πρίηπον ἔστησεν λαχάνων
Δεινομένης φύλακα. ἀλλ’ ὡς ἐντέταμαι, φώρ, ἔμβλεπε. τοῦτο
δ’, ἐρωτᾷς, τῶν ὀλίγων λαχάνων εἵνεκα; τῶν ὀλίγων. τψμνες
εἰς ἄγαλμα Πριήπου πάντα πριηπίζω, κἂν ᾖ Κρόνος· οὐ
διακρίνω οὐδένα φῶρ’ οὕτω ταῖσδε παρὰ πρασιαῖς. ἔπρεπε μὴ
λαχάνων ἕνεκεν τάδε καὶ κολοκυνθῶν, φήσει τις, με λέγειν.
ἔπρεπεν ἀλλὰ λέγω. πσευδο‐λυξιανυς εἰς τὸ κενόν με τέθεικε,
νόμου χάριν, ὧδε Πρίηπον Εὐτυχίδης, ξηρῶν κληματίδων φύλακα·
καὶ περιβέβλημαι κρημνὸν βαθύν. ὃς δ’ ἂν ἐπέλθῃ, οὐδὲν
ἔχει κλέψαι πλὴν ἐμὲ τὸν φύλακα. απολλονιδες ἄνθετ’
Ἀναξαγόρης με, τὸν οὐκ ἐπὶ ποσσὶ Πρίηπον, ἐν χθονὶ δ’
ἀμφοτέρῳ γούνατι κεκλιμένον· τεῦξε δὲ Φυλόμαχος. Χαριτὼ δέ
μοι ἀγχόθι καλὴν ἀθρήσας, δίζευ μηκέτι πῶς ἔπεσον. πηιλιππυς
ὡραίας γ’ ἐσορῶ τὰς ἰσχάδας· εἴ γε λαβεῖν μοι συγχωρεῖς
ὀλίγας. θίγγανε μηδεμιᾶς. ὀργίλος ὡς ὁ Πρίηπος. † ἐρεῖς
ἔτι καὶ κενὸς ἥξεις. ναὶ λίτομαι. δός μοι· καὶ γὰρ ἐγὼ
δέομαι. χρῄζεις γάρ, λέγε μοι, παρ’ ἐμοῦ τινος; ἔστι νόμος
που· δὸς λάβε. καὶ θεὸς ὢν ἀργυρίου σὺ ἄλλο τι χρῆμα
φιλῶ. ποῖον τόδε; τἀμὰ κατέσθων σῦκα, δὸς εὐθύμως ἰσχάδα
τὴν ὀπίσω. μαρξυς αργενταριυς Ὥριμος. Οἶδα καὶ αὐτός,
ὁδοιπόρε. μηκέτ’ ἐπαίνει ἰσχάδα, μηδ’ ἐσόρα τὸν πέλας
ἀκρέμονα· καὶ λίην ὁ Πρίηπος ἐφίσταμαι ὀξὺ δεδορκὼς, καὶ
φυλακὴν σύκων ἣν ἐπέοικεν ἔχων. ἢν δὲ μόνον σὺ θίγῃς
τῆς ἰσχάδος, ἰσχάδα δώσεις· ὡς ἰσότης πάντων ἐστὶ
δικαιοτάτη. ερψξιυς εἰς τὸν αὐτόν ὡς βαρὺ τοῦτο, Πρίηπε, καὶ
εὖ τετυλωμένον ὅπλον πᾶν ἀπὸ βουβώνων ἀθρόον ἐκκέχυκας
εἰς γάμον οὐκ ἀνέτοιμον ἔχει δέ σε δίψα γυναικῶν, ὦ
’γαθέ, καὶ σπαργᾷς θυμὸν ἅπαντα πόθοις. ἀλλὰ καταπρήϋνε
τὸν ἐξῳδηκότα φαλλὸν τόνδε, καὶ ἀνθηρῇ κρύψον ὑπὸ
χλαμύδι· οὐ γὰρ ἐρημαῖον ναίεις ὄρος, ἀλλὰ παρ’ Ἕλλης
ᾐόνα τὴν ἱερὴν Λάμψακον ἀμφιπολεῖς. αντιστιυς Ἀγροφύλαξ
ἕστηκα πολυκτεάνοις ἐν ἀρούραις, Φρίκωνος καλύβην καὶ φυτὰ
ῥυόμενος, τοῦτο λέγων πρὸς ἕκαστον· ἐπὴν γελάσῃς ἐσιδών
με τοῦ σκεύους, χώρει τὴν κατὰ σαυτὸν ὁδόν. ἢν δὲ
παρεκβήῃς ἐς ἃ μὴ θέμις, οὔτι σ’ ὀνήσει ἡ λάχνη· τρυπᾷν
πάντας ἐπιστάμεθα. αγατηιας σξηολαστιξυς εἰς εἰκόνα Σατύρου
πρὸς τᾖ ἀκοᾖ τὸν αὐλὸν ἔχοντος καὶ ὥσπερ ἀκροωμένου
αὐτομάτως, σατυρίσκε, δόναξ τεὸς ἦχον ἰάλλει; ἢ τί
παρακλίνας οὖας ἄγεις καλάμῳ; ὃς δὲ γελῶν σίγησεν· ἴσως
δ’ ἂν φθέγξατο μῦθον, ἀλλ’ ὑπὸ τερπωλῆς εἴχετο ληθεδόνι.
οὐ γὰρ κηρὸς ἔρυκεν· ἑκὼν δ’ ἠσπάζετο σιγήν, θυμὸν ὅλον
τρέψας πηκτίδος ἀσχολίῃ. λεοντιυς μινοταυρυς τὸν Σάτυρον
Διόνυσος ἰδὼν τόσον ἄλγος ἔχοντα, καί μιν ἐποικτείρας,
θήκατο λαΐνεον. ἀλλ’ οὐδ’ ὣς ἀπέληξε βαρυτλήτων ὀδυνάων
εἰσέτι γὰρ μογέει, καὶ λίθος ὢν, ὁ τάλας. ανονψμι
επιγραμματιξι ἢ Σάτυρος τὸν χαλκὸν ὑπέδραμεν, ἢ διὰ τέχνης
χαλκὸς ἀναγκασθεὶς ἀμφεχύθη Σατύρῳ. νειλυς εἰς εἰκόνα
Σατύρου ἀπὸ ψηφῖδος ἐν Ἀντιοχείᾳ πάντες μὲν Σάτυροι
φιλοκέρτομοι· εἰπὲ δὲ καὶ σύ, τί πρὸς ἕκαστον ὁρῶν τόνδε
γέλωτα χέεις; θάμβος ἔχων γελόω, πῶς, ἐκ λίθου ἄλλοθεν
ἄλλης συμφερτός, γενόμην ἐξαπίνης Σάτυρος. πλατο τὸν Σάτυρον
Διόδωρος ἐκοίμισεν, οὐκ ἐτόρευσεν. ἢν νύξῃς, ἐγερεῖς·
ἄργυρος ὕπνον ἔχει. ανονψμι επιγραμματιξι δερκόμενος ξόανον
καλὸν τόδε, τὰν Ἀφροδίταν, ὤνθρωφ’, ἱλάσκευ, πλατίον
ἑζόμενος· αἴνει δὲ Γλυκέραν Διονυσίου, ἅ μ’ ἀνέθηκε
πορφυρέας ἁπαλὸν κῦμα παρ’ ἠιόνος. ανονψμι επιγραμματιξι εἰς
Ἔρωτα ὁ πτανὸς τὸν πτανὸν ἴδ’ ὡς ἄγνυσι κεραυνόν, δεικνὺς
ὡς κρεῖσσον πῦρ πυρός ἐστιν, Ἔρως. ανονψμι επιγραμματιξι
Πτανῷ πτανὸν Ἔρωτα τίς ἀντίον ἔπλασ’ Ἔρωτι; ἁ Νέμεσις,
τόξῳ τόξον ἀμυνομένα, ὥς κε πάθῃ τὰ γ’ ἔρεξεν ὁ δὲ
θρασύς, ὁ πρὶν ἀταρβὴς, δακρύει, πικρῶν γευσάμενος βελέων,
ἐς δὲ βαθὺν τρὶς κόλπον ἀπέπτυσεν. ἆ μέγα θαῦμα· φλέξει
τις πυρὶ πῦρ· ἥψατ’ Ἔρωτος Ἔρως. ανονψμι επιγραμματιξι κἀγὼ
Κύπριδος αἷμα· κασιγνήτῳ με μήτηρ ᾔνεσε τόξα φέρειν ἀντία
καὶ πτέρυγας. ανονψμι επιγραμματιξι εἰς Ἄρτεμιν Ἄρτεμι, ποῦ
σοι τόξα, παραυχενίη τε φαρέτρη; ποῦ δὲ Λυκαστείων ἐνδρομὶς
ἀρβυλίδων, πόρπη τε χρυσοῖο τετυγμένη, ἠδὲ πρὸς ἄκρην
ἰγνύην φοῖνιξ πέπλος ἑλισσόμενος; κεῖνα μὲν εἰς ἄγρην
ὁπλίζομαι· ἐς δὲ θυηλὰς εἶμ’ αὕτως, ἱρῶν ἀντομένη θυέων.
ανονψμι επιγραμματιξι εἰς Ἑρμῆν ἱερὸν Ἑρμείῃ με
παραστείχοντες ἔχευαν ἄνθρωποι λίθινον σωρὸν ὁ δ’ ἀντ’
ὀλίγης οὐ μεγάλην αὐτοῖς ἔγνων χάριν, ἀλλ’ ὅτι λοιπὰ
Αἰγὸς ἐπὶ κρήνην ἑπτὰ λέγω στάδια. ανονψμι επιγραμματιξι
Ὁδῖτα, μὴ πρόσερπε πρὸς τὰ κλήματα μηδ’ αὖ τὰ μῆλα, μηδ’
ὅπῃ τὰ μέσπιλα τηνεῖ δὲ πρὸς τὴν σχοῖνον ἐξαμείβεο, ὡς
μή τι θράξῃς τῶνδε, μηδ’ ἀποθρίσῃς, ἃ σὺν πόνῳ φυτουργὸς
ἔκτηται Μίδων, ὃς κἀμὲ θῆκεν ἢν δέ μευ παρακλύῃς, γνώσῃ
τὸν Ἑρμῆν, ὡς κακοὺς ἀμείβομαι. ανονψμι επιγραμματιξι Ὀχθηρὸν
τὸν χῶρον ἔχω καὶ ἔρημον, ὁδῖτα· οὐκ ἐγώ, ὁ στάσας δ’
αἴτιος Ἀρχέλοχος. οὐ γὰρ ὀρειοχαρὴς ὡρμᾶς, οὐδ’
ἀκρολοφίτας, τὸ πλεῦν δ’ ἀτραπιτοῖς, ὦνερ, ἀρεσκόμενος.
Ἀρχέλοχος δ’, ὡς αὐτὸς ἐρημοφίλας καὶ ἀγείτων, ὦ παριών,
τοῖον κἀμὲ παρῳκίσατο. ανονψμι επιγραμματιξι εἰς Διόνυσον ἐκ
πυρός, ὦ Διόνυσε, τὸ δεύτερον ἠνίδε χαλκοῦς ἐξεφάνης·
γενεὴν εὗρε Μύρων ἑτέρην. ανονψμι επιγραμματιξι εἰς Πᾶνα
Δικτύννης τοῖόν με καθ’ ἱερὸν ἔμπυρον ὁ Κρὴς χάλκεον
ἔστησεν Πᾶνα τὸν αἰγόνυχα. δέρμα δ’ ἔχω, διπλοῦν τε
λαγωβόλον ἐκ δὲ πετραίας σπήλυγγος τείνω βλέμμα διπλοῦν πρὸς
ὄρος. ανονψμι επιγραμματιξι πέτρης ἐκ Παρίης με πόλιν κατὰ
Παλλάδος ἄκρην στῆσαν Ἀθηναῖοι Πᾶνα τροπαιοφόρον. ανονψμι
επιγραμματιξι ἢν λαχάνων σ’ ὁ Πρίηπος ἴδω σχεδὸν ἴχνια
θέντα, αὐτᾖ γυμνώσω, φώρ, σὲ ποτὶ πρασιῇ. αἰσχρὸν ἔχειν
τοῦτ’ ἔργον ἐρεῖς θεὸν οἶδα καὶ αὐτὸς, αἰσχρὸν
ἀφιδρύνθην δ’, ἴσθ’ ὅτι, τοῦδε χάριν. λεονιδας ἀμφοτέραις
παρ’ ὁδοῖσι φύλαξ ἕστηκα Πρίηπος, ἰθυτενὲς μηρῶν ὀρθιάσας
ῥόπαλον. εἵσατο γὰρ πιστόν με Θεόκριτος· ἀλλ’ ἀποτηλοῦ φὼρ
ἴθι, μὴ κλαύσῃς τὴν φλέβα δεξάμενος. ανονψμι επιγραμματιξι ὁ
τραγόπους, ὁ τὸν ἀσκὸν ἐπηρμένος, αἵ τε γελῶσαι νύμφαι,
Πραξιτέλους, ἥ τε καλὴ Δανάη. λύγδινα πάντα, καὶ ἄκρα σοφαὶ
χέρες. αὐτὸς ὁ Μῶμος φθέγξεται· ἄκρητος, Ζεῦ πάτερ, ἡ
σοφίη. ανονψμι επιγραμματιξι εἰς Νέμεσιν πρίν με λίθον Πέρσαι
δεῦρ’ ἤγαγον, ὄφρα τρόπαιον στήσονται νίκας· εἰμὶ δὲ νῦν
Νέμεσις. ἀμφοτέροις δ’ ἕστηκα, καὶ Ἑλλήνεσσι τρόπαιον νίκας,
καὶ Πέρσαις τοῦ πολέμου νέμεσις. ανονψμι επιγραμματιξι Ἴσιδι
καρποτόκῳ, σταχυμήτορι, μυριομόρφῳ, λαϊνέῳ ταλάρῳ, μογερῶν
ἀπάνευθεν ἀρότρων, αὐτόματοι στείχουσιν ἑὴν πρὸς μητέρα
καρποί. ανονψμι επιγραμματιξι ταῖς Νύμφαις τόδ’ ἄγαλμα· μέλει
δ’ αὐταῖσιν ὁ χῶρος. ναὶ μέλοι, ὡς κρήναις ἄφθιτα ἄφθιτα
ῥεῖθρα. ανονψμι επιγραμματιξι εἰς τὸν Μῶμον τίς τὸν ἐπ’
ἐσθλοῖσιν παμπενθέα καὶ τρισάλαστον Μῶμον ἀμωμήτοις χερσὶν
ἀνεπλκάσατο; ὡς ὁ γέρων ἐπὶ γᾶς βεβλημένος, οἷά τις
ἔμπνους ἀμπαύει λύπας, γυῖα βαρυνόμενος. μανύει δίστοιχος
ὀλέθριος ὄγμος ὀδόντων, πριομένων ἐπὶ τὰς τῶν πέλας
εὐτυχίας, καὶ τὸ κατεσκληκὸς σκήνους βάρος· ᾇ μὲν ἐρείδει
ψιλὸν γηραιᾷ χειρὶ βαλὼν κρόταφον, ᾇ δὲ σεσηρὼς βάκτρον
ἀποστηρίζεται ἐς γᾶν, κωφὰ πρὸς ἄψυχον πέτρον ἀπεχθόμενος.
ανονψμι επιγραμματιξι εἰς τὸν αὐτόν Τάκεο δυστάνων ὀνύχων
ἄπο παμφάγε Μῶμε, τάκεο σὺ πρίων ἰοβόλους γένυας. νεῦρά σε
μανύει τετανυσμένα, καὶ φλέβες ἄρθρων, καὶ κενεὰ σαρκῶν
ψυχολιπὴς δύναμις, καὶ ῥικνοῖς φρίσσουσα περὶ κροτάφοισιν
ἔθειρα. ὥστε τίς ἔμψυχὸν σ’ ἀνδρὸς σίνιν ἄνυσε τέχνᾳ,
οὐδὲ τόπον δήκτᾳ σεῖο λιπὼν στόματι; σψνεσιυς εἰς εἰκόνα
Ἱπποκράτους ὁππόθεν ὁ στήσας; Βυζάντιος. οὔνομα δὴ τίς;
Εὑσέβιος. Σὑ δὲ τίς; Κώιος Ἱπποκράτης. τοῦ δ’ ἕνεκεν
γέγραφέν σε; λόγων χάριν ἡ πόλις αὐτῷ τῶν ἐς ἐμὲ
γραφίδων ἀντιδέδωκε γέρας. καὶ τί μὴ αὐτὸς ἑὸν τύπον
ἔγραφεν; ὅττι, γεραίρων ἡμέας ἀνθ’ αὑτοῦ, κρέσσονα δόξαν
ἔχει. ανονψμι επιγραμματιξι ἠὲ τεὴν φωνήν, Ἱππόκρατες,
ἔγραφε Παιάν, ἠὲ σὺ τῆς κείνου μάρτυς ἀκεστορίης ανονψμι
επιγραμματιξι οὗτος ἀκεστορίης κρυφίας ὤιξε κελεύθους, Παιήων
μερόπων, Κώιος Ἱπποκράτης, μαγνυς εἰς εἰκόνα Γαληνοῦ ἦν
χρόνος, ἡνίκα γαῖα βροτοὺς διὰ σεῖο, Γαληνέ, δέχνυτο μὲν
θνητούς, ἔτρεφε δ’ ἀθανάτους, χήρευεν δὲ μέλαθρα πολυκλαύτου
Ἀχέροντος σῇ παιηονίῃ χειρὶ βιαζόμενα. ανονψμι επιγραμματιξι
εἰς Σώσανδρον ἱππίατρον ἰητὴρ μερόπων, Ἱππόκρατες, ἀλλὰ
καὶ ἵππων, Σώσανδρε, κρυφίης ἴστορ’ ἀκεστορίης, ἢ τέχνην
μεταμείψατ’, ἢ οὔνομα· μηδὲ καλείσθω ἅτερος ἐκ τέχνης, ἧς
ἕτερος κρατέει, λεοντιυς μινοταυρυς εἰς εἰκόνα Ἰαμβλίχου
ἰατροῦ ὁ γλυκὺς ἐν πάντεσσιν Ἰάμβλιχος, ὃς ποτὶ γῆρας
ἤλυθεν ἁγνὸς ἐὼν Κυπριδίων ὀάρων· ἔργα δ’ ἀκεστορίης
ἐφέπων, σοφίην τε διδάσκων, κέρδεσιν οὐδ’ ὁσίοις χεῖρας
ὑπεστόρεσεν. ξριναγορας εἰς εἰκόνα Πραξαγόρου ἰατροῦ αὐτός
σοι Φοίβοιο πάις λαθικηδέα τέχνης ἰδμοσύνην, πανάκῃ χεῖρα
λιπηνάμενος, Πρηξαγόρη, στέρνοις ἐνεμάξατο. τοιγὰρ ἀνῖαι
ὄρνυνται δολιχῶν ὁππόσαι ἐκ πυρετῶν, καὶ ὁπόσα τμηθέντος
ἐπὶ χροὸς ἄρκια θεῖναι φάρμακα, πρηείης οἶσθα παρ’
Ἠπιόνης. θνητοῖσιν δ’ εἰ τοῖοι ἐπήρκεον ἰητῆρες, οὐκ ἂν
ἐπορθμεύθη νεκροβαρὴς ἄκατος. ανονψμι επιγραμματιξι εἰς
Ὀρειβάσιον ἰατρόν ἰητὴρ μέγας οὗτος Ἰουλιανοῦ βασιλῆος,
ἄξιος εὐσεβίης δῖος Ὀρειβάσιος. εἶχε γὰρ οἷα μέλισσα
σοφὸν νόον, ἄλλοθεν ἄλλα ἰητρῶν προτέρων ἄνθεα δρεψάμενος.
ποσιδιππυς εἰς ἄγαλμα τοῦ Καιροῦ τίς πόθεν ὁ πλάστης;
Σικυώνιος. οὔνομα δὴ τίς; Λύσιππος. σὺ δὲ τίς; καιρὸς ὁ
πανδαμάτωρ. τίπτε δ’ ἐπ’ ἄκρα βέβηκας; ἀεὶ τροχάω. τί δὲ
ταρσοὺς ποσσὶν ἔχεις διφυεῖς; Ἵπταμ’ ὑπηνέμιος. χειρὶ δὲ
δεξιτερῇ τί φέρεις ξυρόν; ἀνδράσι δεῖγμα, ὡς ἀκμῆς πάσης
ὀξύτερος τελέθω. ἡ δὲ κόμη, τί κατ’ ὄψιν; Ὑπαντιάσαντι
λαβέσθαι. νὴ Δία, τἀξόπιθεν δ’ εἰς τί φαλακρὰ πέλει; τὸν
γὰρ ἅπαξ πτηνοῖσι παραθρέξαντά με ποσσὶν οὔτις ἔθ’
ἱμείρων δράξεται ἐξόπιθεν. τοὔνεχ’ ὁ τεχνίτης σε διέπλασεν;
εἵνεκεν ὑμέων, ξεῖνε· καὶ ἐν προθύροις θῆκε διδασκαλίην.
βιανορ ἔστησεν Περίανδρος Ἀρίονος εἰκόνα ταύτην, καὶ τὸν
ἀπολλυμένῳ σύνδρομα νηξάμενον εἰνάλιον δελφῖνα. λέγει δ’ ἐπ’
Ἀρίονι μῦθος· κτεινόμεθ’ ἀνθρώποις, ἰχθύσι σῳζόμεθα. παυλυς
σιλεντιαριυς εἰς εἰκόνα κιθαριστρίδος ἐν Βυζαντίῳ σὸν μὲν
κάλλος ἔδειξε μόλις γραφίς· αἴθε δὲ τεύχειν ἔσθενε καὶ
λιγυρῶν ἡδὺ μέλος στομάτων, ὥς κεν ἐπ’ ὀφθαλμοῖσι καὶ
οὔασιν, ἔκ τε προσώπου, ἔκ τε λυροκτυπίης, ἶσον
ἐθελγόμεθα. παυλυς σιλεντιαριυς εἰς εἰκόνα Μαρίας τῆς
κιθαρῳδοῦ πλῆκτρον ἔχει φόρμιγγος, ἔχει καὶ πλῆκτρον
ἔρωτος· κρούει δ’ ἀμφοτέροις καὶ φρένα καὶ κιθάρην.
τλήμονες, οἷς ἄγναμπτον ἔχει νόον ᾧ δ’ ἐπινεύσει, ἄλλος
ὅδ’ Ἀγχίσης, ἄλλος Ἄδωνις ὅδε. εἰ δ’ ἐθέλεις, ὦ ξεῖνε,
καὶ ἀμφιβόητον ἀκοῦσαι οὔνομα καὶ πάτρην ἐκ Φαρίης Μαρίη.
ανονψμι επιγραμματιξι εἰς Τόν ἐν Μεγάροις κιθαριστὴν λίθον τόν
με λίθον μέμνησο τὸν ἠχήεντα, παρέρπων Νισαίην ὅτε γὰρ
τύρσιν ἐτειχοδόμει Ἀλκάθοος, τότε Φοῖβος ἐπωμαδὸν ἦρε
δομαῖον λᾶα, Λυκωρείην ἐνθέμενος κιθάρην. ἔνθεν ἐγὼ
λυραοιδός ὑποκρούσας δέ με λεπτῇ χερμάδι, τοῦ κόμπου
μαρτυρίην κόμισαι. ανονψμι επιγραμματιξι εἰς λουτρόν χρήμασι
τοῖς Ἀγάθωνος ἐδείματο τῇδε λοετρὸν δῆμος ὁ τῆς Τεγέης,
θαῦμα καὶ ἐσσομένοις. ανονψμι επιγραμματιξι εἰς λουτρὸν ἐν
Πραινέτῳ οὐ βαλανεῖον ἔην προπάροιθε τὸ νῦν βαλανεῖον,
ἀλλὰ τόπος σκυβάλων, χῶρος ἀποκρίσιος· νῦν δὲ τὰ τερπνὰ τὰ
πᾶσι βοώμενα καὶ χαρίεντα ἀγλαΐῃ προφέρει. καὶ γὰρ
Ἀλέξανδρος Νικαέων ἱερεύς, σοφίης ἐρικυδέος ἀστήρ, τεῦξέ
μιν οἰκείοις χρήμασι καὶ δαπάναις. παλλαδας νῖκαι πάρεσμεν, αἱ
γελῶσαι παρθένοι, νίκας φέρουσαι τῇ φιλοχρήστῳ πόλει.
ἔγραψαν ἡμᾶς οἱ φιλοῦντες τὴν πόλιν, πρέποντα Νίκαις
ἐντυποῦντες σχήματα. λεοντιυς μινοταυρυς εἰς εἰκόνα
ὀρχηστρίδος Μουσάων δεκάτη, Χαρίτων Ῥοδόκλεια τετάρτη,
τερπωλὴ μερόπων, ἄστεος ἀγλαΐη. ὄμμα δέ οἱ καὶ ταρσὰ
ποδήνεμα, καὶ σοφὰ Χαρίτων δάκτυλα καὶ Μουσῶν κρέσσονα καὶ
Χαρίτων. λεοντιυς μινοταυρυς εἰς εἰκόνα ἑτέρας ὀρχηστρίδος ἐν
τῷ Σωσθενίῳ εἰμὶ μὲν Ἑλλαδίη Βυζαντιάς, ἐνθάδε δ’ ἔστην
ᾗχι χοροστασίην εἴαρι δῆμος ἄγει, ὁππόθι πορθμῷ γαῖα
μερίζεται· ἀμφότεραι γὰρ ἄντυγες ὀρχηθμοὺς ᾔνεσαν
ἡμετέρους. λεοντιυς μινοταυρυς εἰς εἰκόνα κιθαριστρίας
διάχρυσον οὔ τις ἐπ’ Ἀνθούσῃ χρυσὸν βάλεν, ἀλλὰ καὶ
αὐτῇ ἀμφεχύθη Κρονίδης, ὡς τὸ πάρος Δανάῃ· σώματι δ’ οὐκ
ἐπέλασσεν, ἐπεὶ νόον ἔλλαβεν αἰδώς, μή τινι Μουσάων
μίσγεται οὐκ ἐθέλων. λεοντιυς μινοταυρυς θῆλυς ἐν ὀρχηθμοῖς
κρατέει φύσις· εἴξατε κοῦροι· Μοῦσα καὶ Ἑλλαδίη τοῦτον
ἔθεντο νόμον ἡ μέν, ὅτι πρώτη κινήσιος εὕρετο ῥυθμούς, ἡ
δ’, ὅτι τῆς τέχνης ἦλθεν ἐς ἀκρότατον. λεοντιυς μινοταυρυς
Ἕκτορα μέν τις ἄεισε, νέον μέλος· Ἑλλαδίη δέ, ἑσσαμένη
χλαῖναν, πρὸς μέλος ἠντίασεν. ἦν δὲ πόθος καὶ δεῖμα παρ’
ὀρχηθμοῖσιν Ἐνυοῦς· ἄρσενι γὰρ ῥώμῃ θῆλυν ἔμιξε χάριν.
λεοντιυς μινοταυρυς εἰς εἰκόνα Λιβανίας ὀρχηστρίδος οὔνομ’
ἔχεις;λιβάνου, Χαρίτων δέμας, ἤθεα Πειθοῦς, παρθένε, καὶ
Παφίης κεστὸν ὑπὲκ λαγόνων. αὐτὰρ ἐν ὀρχηθμοῖσιν, Ἔρως
ἅτε κοῦφος,^ ἀθύρεις, κάλλεϊ καὶ τέχνῃ πάντας ἐφελκομένη.
ανονψμι επιγραμματιξι εἰς Ξενοφῶντος Σμυρναίου εἰκόνα αὐτὸν
ὁρᾶν Ἰόβακχον ἐδόξαμεν, ἡνίκα Ληναῖς ὁ πρέσβυς νεαρῆς
ἦρχε χοροιμανίης, καὶ Κάδμου τὰ πάρηβα χορεύματα, καὶ τὸν
ἀφ’ ὕλης ἄγγελον εὐιακῶν ἰχνελάτην θιάσων, καὶ τὴν
εὐάζουσαν ἐν αἵματι παιδὸς Ἀγαυὴν λυσσάδα. φεῦ θείης
ἀνδρὸς ὑποκρισίης. αντιπατερ εἰς στήλην Πυλάδου ὀρχηστοῦ
αὐτὸν βακχευτὴν ἐνέδυ θεόν, ἡνίκα βάκχας ἐκ Θηβῶν Ἰταλὴν
ἤγαγε πρὸς θυμέλην, ἀνθρώποις Πυλάδης τερπνὸν δέος, οἷα
χορεύων δαίμονος ἀκρήτου πᾶσαν ἔπλησε πόλιν. Θῆβαι
γιγνώσκουσι τὸν ἐκ πυρός· οὐράνιος δὲ οὗτος, ὁ παμφώνοις
χερσὶ λοχευόμενος. ανψτε Φριξοκόμᾳ τόδε Πανὶ καὶ αὐλιάσιν
θέτο Νύμφαις δῶρον ὑπὸ σκοπιᾶς Θεύδοτος οἰονόμος· οὕνεχ’
ὑπ’ ἀζαλέου θέρεος μέγα κεκμηῶτα παῦσαν, ὀρέξασαι χερσὶ
μελιχρὸν ὕδωρ. ανονψμι επιγραμματιξι εἰς τὰς Ὁμηρικὰς δύο
βίβλους υἱὲ Μέλητος Ὅμημε, σὺ γὰρ κλέος Ἑλλάδι πάσῃ καὶ
Κολοφῶνι πάτρῃ θῆκας ἐς ἀΐδιον, καὶ τάσδ’ ἀντιθέῳ ψυχῇ
γεννήσαο κούρας, δισσὰς ἐκ στηθέων γραψάμενος σελίδας· ὑμνεῖ
δ’ ἡ μὲν νόστον Ὀδυσσῆος πολύπλαγκτον, ἡ δὲ τὸν Ἰλιακὸν
Δαρδανιδῶν πόλεμον. ανονψμι επιγραμματιξι τίς ποθ’ ὁ τὸν Τροίης
πόλεμον σελίδεσσι χαράξας, ἢ τίς ὁ τὴν δολιχὴν Λαρτιάδαο
πλάνην; οὐκ ὄνομ’ εὑρίσκω σαφές, οὐ πόλιν. οὐράνιε Ζεῦ,
μή ποτε σῶν ἐπέων δόξαν Ὅμηρος ἔχει; ανονψμι επιγραμματιξι
ποίας ἀστὸν Ὅμηρον ἀναγραψώμεθα πάτρης, κεῖνον, ἐφ’ ὃν
πᾶσαι χεῖρ’ ὀρέγουσι πόλεις; ἢ τὸ μέν ἐστιν ἄγνωστον, ὁ
δ’ ἀθανάτοις ἴσος ἥρως ταῖς Μούσαις ἔλιπεν πατρίδα καὶ
γενεήν; ανονψμι επιγραμματιξι οὐχὶ πέδον Σμύρνης ἐλοχεύσατο
θεῖον Ὅμηρον, οὐ Κολοφὼν τρυφερῆς ἄστρον Ἰηονίης, οὐ Χίος,
οὐκ Αἴγυπτος ἐύσπορος, οὐ Κύπρος ἁγνή, οὐ νῆσος κραναὴ
Λαρτιάδαο πάτρη, οὐκ Ἄργος Δαναοῖο, κυκλωπείη τε Μυκήνη,
οὐδὲ τὸ Κεκροπιδῶν ἄστυ παλαιογόνων. οὐ γὰρ ἔφυ χθονὸς
ἔργον· ἀπ’ αἰθέρος ἀλλὰ ἑ Μοῦσαι πέμψαν, ἵν’ ἡμερίοις
δῶρα ποθητὰ φέροι. αντιπατερ οἱ μέν σευ Κολοφῶνα τιθηνήτειραν,
Ὅμηρε, οἱ δὲ καλὰν Σμύρναν, οἱ δ’ ἐνέπουσι Χίον, οἱ δ’
Ἴον, οἱ δ’ ἐβόασαν ἐΰκλαρον Σαλαμῖνα, οἱ δέ νυ τῶν
Λαπιθέων ματέρα Θεσσαλίην· ἄλλοι δ’ ἄλλην μαῖαν ἀνίαχον. εἰ
δέ με Φοίβου χρὴ λέξαι πινυτὰς ἀμφαδὰ μαντοσύνας, πάτρα σοι
τελέθει μέγας οὐρανός, ἐκ δὲ τεκούσης οὐ θνατᾶς, ματρὸς δ’
ἔπλεο Καλλιόπας, ανονψμι επιγραμματιξι ἑπτὰ ἐριδμαίνουσι
πόλεις διὰ ῥίζαν Ὁμήρου, Κύμη, Σμύρνα, Χίος, Κολοφών,
Πύλος, Ἄργος, Ἀθῆναι. ανονψμι επιγραμματιξι ἑπτὰ πόλεις
μάρναντο σοφὴν διὰ ῥίζαν Ὁμήρου, Σμύρνα, Χίος, Κολοφών,
Ἰθάκη, Πύλος, Ἄργος, Ἀθῆναι. ανονψμι επιγραμματιξι Χῖος
ἔφυς; οὔ φημι. τί δαί, Σμυρναῖος; ἀπαυδῶ. Κύμη δ’ ἢ
Κολοφὼν πατρίς, Ὅμηρε, σέθεν; Οὑδετέρη. Σαλαμὶς δὲ τεὴ
πόλις; †2οὐδ’ ἀπὸ ταύτης ἐξέφυν. ἀλλ’ αὐτὸς λέξον ὅπῃ
γέγονας. οὐκ ἐρέω. τίνος ἦρα; Πέπεισμ’ ὅτι τἀτρεκὲς
εἰπὼν ἕξω τὰς ἄλλας ἄμμιν ἀπεχθομένας. ανονψμι
επιγραμματιξι εἰς αἰῶνας, Ὅμηρε, καὶ ἐξ αἰῶνος ἀείδῃ,
οὐρανίης Μούσης δόξαν ἀειράμενος. μῆνιν μὲν γὰρ ἄεισας
Ἀχιλλέος, ἄεισας Ἀχαιῶν στρομβηδὸν νηῶν σύγχυσιν ἐν
πελάγει, τειρόμενόν τε πλάνῃσιν Ὀδυσσέα ποικιλόβουλον, τοῦ
λέχος ἀσπασίως εἴσιδε Πηνελόπη, ανονψμι επιγραμματιξι εἰ θεός
ἐστιν Ὅμηρος, ἐν ἀθανάτοισι σεβέσθω· εἰ δ’ αὖ μὴ θεός
ἐστι, νομιζέσθω θεὸς εἶναι. ανονψμι επιγραμματιξι εὗρε Φύσις,
μόλις εὗρε· τεκοῦσα δ’ ἐπαύσατο μόχθων, εἰς ἕνα μοῦνον
Ὅμηρον ὅλην τρέψασα μενοινήν. ανονψμι επιγραμματιξι τίς ποθ’
Ὁμηρείης μεγάλης ὀπός ἐστιν ἀπευθής; τίς χθών, τίς δὲ
θάλασσα μάχην οὐκ οἶδεν Ἀχαιῶν; δῆμος ὁ Κιμμερίων,
πανδερκέος ἄμμορος αἴγλης ἠελίου, Τροίης ὄνομ’ ἔκλυεν,
ἔκλυεν Ἄτλας οὐρανὸν εὐρύστερνον ἔχων ἐπικείμενον ὤμοις.
ανονψμι επιγραμματιξι διεξιών, Ὅμηρε, τὴν κεκαυμένην, φθονεῖν
ἀφῆκας τὰς ἀπορθήτους πόλεις. αντιπατερ εἰς εἰκόνα Πινδάρου
Νεβρείων ὁπόσον σάλπιγξ ὑπερίαχεν αὐλῶν, τόσσον ὑπὲρ πάσας
ἔκραγε σεῖο χέλυς· οὐδὲ μάτην ἁπαλοῖς περὶ χείλεσιν ἑσμὸς
ἐκεῖνος ἔπλασε κηρόδετον, Πίνδαρε, σεῖο μέλι. μάρτυς ὁ
Μαινάλιος κερόεις θεός, ὕμνον ἀείσας τῶν σέο, καὶ νομίων
λησάμενος δονάκων. λεονιδας εἰς Ἀνακρέοντα πρέσβυν Ἀνακρείοντα
χύδαν σεσαλαγμένον οἴνῳ θάεο δινωτοῦ στρεπτὸν ὕπερθε λίθου,
ὡς ὁ γέρων λίχνοισιν ἐπ’ ὄμμασιν ὑγρὰ δεδορκὼς ἄχρι καὶ
ἀστραγάλων ἕλκεται ἀμπεχόναν· δισσῶν δ’ ἀρβυλίδων τὰν μὲν
μίαν, οἷα μεθυπλήξ, ὤλεσεν· ἐν δ’ ἑτέρᾳ ῥικνὸν ἄραρε
πόδα. μέλπει δ’ ἠὲ Βάθυλλον ἐφίμερον, ἠὲ Μεγιστέα, αἰωρῶν
παλάμᾳ τὰν δυσέρωτα χέλυν. ἀλλὰ πάτερ Διόνυσε, φύλασσέ μιν
οὐ γὰρ ἔοικεν ἐκ Βάκχου πίπτειν Βακχιακὸν θέραπα. λεονιδας
ἴδ’ ὡς ὁ πρέσβυς ἐκ μέθας Ἀνακρέων ὑπεσκέλισται, καὶ τὸ
λῶπος ἕλκεται ἐσάχρι γυίων τῶν δὲ βλαυτίων τὸ μὲν ὅμως
φυλάσσει, θάτερον δ’ ἀπώλεσεν. μελίσδεται δὲ τὰν χέλυν
διακρέκων ἤτοι Βάθυλλον, ἢ καλὸν Μεγιστέα. φύλασσε, Βάκχε,
τὸν γέροντα, μὴ πέσῃ. ευγενες τὸν τοῖς μελιχροῖς Ἱμέροισι
σύντροφον, Λυαῖ’, Ἀνακρείοντα Τήιον κύκνον, ἔσφηλας ὑγρῇ
νέκταρος μεληδόνι. λοξὸν γὰρ αὐτοῦ βλέμμα, καὶ περὶ σφυροῖς
ῥιφθεῖσα λώπευς πέζα, καὶ μονοζυγὲς μέθην ἐλέγχει σάνδαλον
χέλυς δ’ ὅμως τὸν εἰς Ἔρωτας ὕμνον ἀθροΐζεται. ἀπτῶτα
τήρει τὸν γεραιόν, Εὔιε. ανονψμι επιγραμματιξι Τήιον ἀμφοτέρων
με βλέπεις ἀκόρεστον ἐρώτων πρέσβυν, ἴσον κούροις, ἶσον
ἁδόντα κόραις· ὄμμα δέ μευ Βρομίῳ βεβαρημένον, ἠδ’ ἀπὸ
κώμων τερπνὰ φιλαγρύπνων σήματα παννυχίδων. δαμοξηαρις εἰς
εἰκόνα Σαπφοῦς αὐτή σοι πλάστειρα Φύσις παρέδωκε τυπῶσαι τὴν
Μυτιληναίαν, ζωγράφε, Πιερίδα. πηγάζει τὸ διαυγὲς ἐν ὄμμασι
τοῦτο δ’ ἐναργῶς δηλοῖ φαντασίην ἔμπλεον εὐστοχίης.
αὐτομάτως δ’ ὁμαλή τε καὶ οὐ περίεργα † κολῶσα σάρξ
ὑποδεικνυμένην τὴν ἀφέλειαν ἔχει. ἄμμιγα δ’ ἐξ ἱλαροῖο
καὶ ἐκ νοεροῖο προσώπου μοῦσαν ἀπαγγέλλει Κύπριδι μιγνυμένην.
ανονψμι επιγραμματιξι εἰς τὰ Ὀππιανοῦ Ἁλιευτικά Ὀππιανὸς
σέλίδεσσιν ἁλίπλοα φῦλα συνάψας θήκατο πᾶσι νέοις ὄψον
ἀπειρέσιον. ανονψμι επιγραμματιξι εἰς εἰκόνα Γεωργίου Καλλιόπη
βασίλεια Γεώργιον εἶπεν ἰδοῦσα· οὗτος ἐμὸς γενέτης
γνήσιος, οὐ Κρονίδης. ανονψμι επιγραμματιξι εἰς ἀνδριάντα
Πτολεμαίου ῥήτορος ἐν Ἀντιοχείᾳ Εἰκῶν, τίς σ’ ἄνεθηκε;
λόγοι. τίνος εἶ; Πτολεμαίου. ποίου; τοῦ Κρητός. τεῦ χάριν;
ἀντ’ ἀρετῆς. τῆς ποδαπῆς; πάσης. τῆς ἐς τίνας; ἐς
δικολέκτας. καὶ ξύλον ἀρκεῖ; ναί· χρυσίον οὐ δέχεται. αραβιυς
εἰκόνα Λογγίνῳ χρυσέην πόλις εἶχεν ὀπάσσαι, εἰ μὴ πότνα
Δίκη χρυσὸν ἀπεστρέφετο. τηομας ῥητορικῆς φιλέω τρεῖς
ἀστέρας, οὕνεκα μοῦνοι πάντων ῥητήρων εἰσὶν ἀρειότεροι·
σεῖο πόνους φιλέω, Δημόσθενες· εἰμὶ δὲ λίην καὶ
φιλαριστείδης καὶ φιλοθουκυδίδης. μιξηαελιυς εἰς εἰκόνα
Ἀγαθίου Σχολαστικοῦ ἡ πόλις Ἀγαθίαν τὸν ῥήτορα, τὸν
στιχαοιδόν, δίζυγος εὐεπίης ῥυθμὸν ἀγασσαμένη, ὡς μήτηρ
ἐτέλεσσεν ἐφ’ υἱέι, καὶ πόρε τήνδε εἰκόνα, καὶ στοργῆς
μάρτυρα καὶ σοφίης· Μεμνόνιον δὲ τοκῆα, κασίγνητόν τε σὺν
αὐτῷ ἔστησεν, γενεῆς σύμβολα σεμνοτάτης. παλλαδας κωφὸν
ἄναυδον ὁρῶν τὸν Γέσσιον, εἰ λίθος ἐστί, Δήλιε, μαντεύου,
τίς τίνος ἐστὶ λίθος. ανονψμι επιγραμματιξι εἰς εἰκόνα
ῥήτορος ἀφυοῦς τίς σὲ τὸν οὐ λαλέοντα τύπῳ ῥητῆρος
ἔγραψε· σιγᾷς, οὐ λαλέεις· οὐδὲν ὁμοιότερον. ανονψμι
επιγραμματιξι εἰς εἰκόνα Μαρίνου ῥήτορος εἰκόνες ἀνθρώποισι
φίλον γέρας· ἀλλὰ Μαρίνῳ ὕβρις, ἐλεγχομένης εἴδεος
ἀπρεπίης. ανονψμι επιγραμματιξι [εἰς ἄγαλμα Ἀριστείδου
ῥήτορος νεῖκος Ἀριστείδης Ἰάδων κατέπαυσε πολήων, τὸ πρὶν
Ὁμηρείης εἶχον ὑπὲρ γενεῆς. φασὶν γὰρ πᾶσαι Σμύρνη τέκε
θεῖον Ὅμηρον, ἡ καὶ Ἀριστείδην ῥήτορα γειναμένη. ανονψμι
επιγραμματιξι εἰκὼν Καλλίστου τοῦ ῥήτορος· οἱ δὲ παρ’ αὐτὴν
ἐρχόμενοι, Ἑρμῇ σπένδετε τῷ λογίῳ. ανονψμι επιγραμματιξι
Φύρμος με Φύρμον, πυρφόρος τὸν πυρφόρον, ὁ παῖς ὁ ῥήτωρ τὸν
πατέρα τὸν ῥήτορα, μεσομεδες τὰν ὕελον ἐκόμιζε κόψας
ἐργάτας ἀνήρ ἐς δὲ πῦρ ἔθηκε βῶλον, ὡς σίδηρον εὐσθενῆ·
ἁ δ’ ὕελος, οἷα κηρός, ἐξεχεῖτο, παμφάγοισι φλοξὶν
ἐκπυρουμένα· θαῦμα δ’ ἦν ἰδεῖν βροτοῖς ὁλκὸν ἐκ πυρὸς
ῥέοντα, καὶ τὸν ἐργάτην τρέμοντα, μὴ πεσὼν διαρραγῇ. ἐς
δὲ διπτύχων ἀκμὰς χηλέων ἔθηκε βῶλον. ανονψμι επιγραμματιξι ἡ
γραφὶς ἀργυρέη μὲν ὅτ’ ἐκ πυρὸς ἦλθον ἐτύχθην, σαῖσι δὲ
καὶ χρυσέη γίνομαι ἐν παλάμαις. ὧδέ σοι, ὦ χαρίεσσα
Λεόντιον, εὖ μὲν Ἀθήνη τέχνης, εὖ δ’ εἴδους ἄκρα δέδωκε
Κύπρις. Jυλιανυς εἰς ἀνδριάντα Πυθαγόρου οὐ τὸν ἀναπτύσσοντα
φύσιν πολύμητιν ἀριθμῶν ἤθελεν ὁ πλάστης Πυθαγόραν τελέσαι,
ἀλλὰ τὸν ἐν σιγῇ πινυτόφρονι· καὶ τάχα φωνὴν ἔνδον
ἀποκρύπτει, καὶ τόδ’ ἔχων ὀπάσαι. ανονψμι επιγραμματιξι εἰς
εἰκόνα Πυθαγόρου αὐτὸν Πυθαγόραν ὁ ζωγράφος, ὃν μετὰ φωνῆς
εἶδες ἄν, εἴ γε λαλεῖν ἤθελε Πυθαγόρας. Jοαννες βαρβυξαλλυς
ὡς σοφὸς ὁ γράψας· ζωὰν οὐκ ἔμβαλε κηρῷ, Σωκράτεος ψυχᾷ
τοῦτο χαριζόμενος. ανονψμι επιγραμματιξι τὸν νοῦν διδάσκων
αἰθερεμβατεῖν Πλάτων, τοὺς τῶν ὑπὲρ νοῦν ἐξερεύγεται
λόγους. ανονψμι επιγραμματιξι εἰς εἰκόνα Ἀριστοτέλους οὗτος
Ἀριστοτέλης μετρῶν χθόνα καὶ πόλον ἄστρων. ανονψμι
επιγραμματιξι νοῦς καὶ Ἀριστοτέλους ψυχή, τύπος ἀμφοτέρων
εἷς. αγατηιας σξηολαστιξυς εἷς εἰκόνα Πλουτάρχου σεῖο
πολυκλήεντα τύπον στῆσαν, Χαιρωνεῦ Πλούταρχε, κρατερῶν υἱέες
Αὐσονίων, ὅττι παραλλήλοισι βίοις Ἕλληνας ἀρίστους Ῥώμης
εὐπολέμοις ἥρμοσας ἐνναέταις. ἀλλὰ τεοῦ βιότοιο παράλληλον
βίον ἄλλον οὐδὲ σὺ γ’ ἂν γράψαις· οὐ γὰρ ὅμοιον ἔχεις.
αγατηιας σξηολαστιξυς εἰς εἰκόνα Αἰσώπου εὖγε ποιῶν, Λύσιππε
γέρων, Σικυώνιε πλάστα, δείκελον Αἰσώπου στήσαο τοῦ Σαμίου
ἑπτὰ σοφῶν ἔμπροσθεν· ἐπεὶ κεῖνοι μὲν ἀνάγκην ἔμβαλον,
οὐ πειθώ, φθέγμασι τοῖς σφετέροις, ὃς δὲ σοφοῖς μύθοις καὶ
πλάσμασι καίρια λέξας, παίζων ἐν σπουδῇ, πείθει ἐχεφρονέειν.
φευκτὸν δ’ ἡ τρηχεῖα παραίνεσις· ἡ Σαμίου δὲ τὸ γλυκὺ τοῦ
μύθου καλὸν ἔχει δέλεαρ. αντιπηιλυς ἡ πήρη καὶ χλαῖνα καὶ
ὕδατι πιληθεῖσα μάζα, καὶ ἡ πρὸ ποδῶν ῥάβδος ἐρειδομένη,
καὶ δέπας ἐκ κεράμοιο, σοφῷ κυνὶ μέτρα βίοιο ἄρκια κἠν
τούτοις ἦν τι περισσότερον κοίλαις γὰρ πόμα χερσὶν ἰδὼν
ἀρύοντα βοώτην, εἶπε· τί καὶ σὲ μάτην, ὄστρακον,
ἠχθοφόρουν; αντιπηιλυς γηράσκει καὶ χαλκὸς ὑπὸ χρόνου· ἀλλὰ
σὸν οὔτι κῦδος ὁ πᾶς αἰών, Διόγενες, καθελεῖ· μοῦνος ἐπεὶ
βιοτᾶς αὐτάρκεα δόξαν ἔδειξας θνητοῖς, καὶ ζωῆς οἶμον
ἐλαφροτάτην. εἰς τὰς ἐν τῷ Ἱπποδρόμῳ Κωνσταντινουπόλεως
στήλας τῶν ἀθλητῶν ἐπιγράμματα. ανονψμι επιγραμματιξι εἰς
Πορφύριον Πορφύριον Κάλχαντος ἄναξ καὶ δῆμος ἐγείρει,
πολλοῖς εὐκαμάτοις βριθόμενον στεφάνοις, πᾶσι μεθ’ ἡνιόχοισι
νεώτατον, ὅσσον ἄριστον, ἀλλὰ τόσον νίκης κάρτος
ἐνεγκάμενον. ἔπρεπε μὴν χρυσέῳ ἐν ἀγάλματι, μὴ δ’ ἐνὶ
χαλκῷ τοῦτον τοῖς ἄλλοις εἴκελον ἑστάμεναι. ανονψμι
επιγραμματιξι τέτραχα μὲν τὸ πάροιθε διακριδὸν ἴαχε δῆμος,
τὸν Καλχαντιάδην;Πορφύριον ποθέων· αὐτὰρ ὃ δεξιτεροῖσιν
ἀνακτορέοιο θοώκου ἡνία καὶ ζώνην ἱππότιν ἀνθέμενος,
κεῖθεν ἐπισπέρχων ἐλάᾳ· μεσσηγὺ δ’ ἀέθλων χάλκεος ἱδρύνθη,
πρῶτον ἴουλον ἔχων, εἰ δ’ ἐτέων γέρας ἦλθε θοώτερον, ἀλλ’
ἐπὶ νίκαις ὄψιμον, ἀλλὰ μόλις, πολλὰ μετὰ στέφεα. ανονψμι
επιγραμματιξι Ἀγχίσην Κυθέρεια, καὶ Ἐνδυμίωνα Σελήνη φίλατο·
καὶ Νίκη νῦν τάχα Πορφύριον, ὃς καὶ ἑοὺς ἵππους καὶ
ὁμόφρονος ἡνιοχῆος ἐξ ἑτέρων ἑτέρους αἰὲν ἀμειβόμενος,
πολλάκι κρᾶτα πύκασσε πανημερίοισιν ἀέθλοις, οὐ μογέων,
ἑτάρου μοῦνον ἐφεσπομένου. ανονψμι επιγραμματιξι τοῦτό σοι
ἠϊθέῳ Νίκη γέρας, ὃ χρόνος ἄλλοις ὀψὲ μόλις πολιοῖς
ὤπασε, Πορφύριε. καὶ γὰρ ἀριθμήσασα πολυστεφέας σέο μόχθους
εὕρετο γηραλέων κρέσσονας ἡνιόχων. τί πλέον, ὅττι καὶ
αὐτὸς ἐπευφήμησεν ἀύσας σὸν κλέος ἀντιπάλων δῆμος
ἀγασσάμενος; ὀλβίη ἡ Βενέτων πανελεύθερός ἐστι γενέθλη, ^ σε
μέγας βασιλεὺς δῶρον ἔνευσεν ἔχειν. ανονψμι επιγραμματιξι
ἄλκιμοι ἀλκήεντα, σοφοὶ σοφόν, υἱέα Νίκης , οἱ Νίκης
παῖδες Πορφύριον Βένετοι ἄνθεσαν ἀμφοτέραις γὰρ ἀμειβομένοις
ἐπὶ πώλοις κυδιάει νίκαις, οἷς πόρεν, οἷς ἔλαβεν. ανονψμι
επιγραμματιξι ἄλλοις παυσαμένοισιν, ἀεθλεύοντι δὲ μούνῳ
Πορφυρίῳ βασιλεὺς τοῦτο δέδωκε γέρας. πολλάκι νικήσας γὰρ
ἑοὺς πόρεν ὠκέας ἵππους, λάζετο δ’ ἀντιπάλων, καὶ πάλιν
ἐστέφετο. ἔνθεν ἔην Πρασίνοις ἔρις ἄσπετος, ἔνθεν ἀυτή,
ὃς Βενέτους τέρψει, Κοίρανε, καὶ Πρασίνους. ανονψμι
επιγραμματιξι αἱ πάντων ψῆφοί με καὶ εἰσέτι διφρεύοντα
ἔστησαν Νίκης ἐγγύθι Πορφύριον. δῆμος μὲν γὰρ ἐμὸς γέρας
ᾔτεεν· οἱ δ’ ἕτεροί με δίζοντ’ αὖτις ἔχειν, νεῖκος
ἀπειπάμενοι. μήτι δ’ ἡνιόχων περιγίγνομαι, οἷσι καὶ ἵππους
κρείσσονας ἀντιπορὼν, δεῖξα χερειοτέρους. ανονψμι επιγραμματιξι
αὐτὸν Πορφύριον μὲν ἀπηκριβώσατο χαλκῷ ὁ πλάστης, ἔμπνουν
οἷα τυπωσάμενος. τίς δὲ χάριν, τίς ἄεθλα, τίς ἔνθεα δήνεα
τέχνης τεύξει, καὶ νίκην οὔποτ’ ἀμειβομένην; ανονψμι
επιγραμματιξι εἰκόνι χαλκείῃ τὸν χάλκεον ἡνιοχῆα ἄνθετο
νικητὴν κοίρανος Αὐσονίων, ὡς σοφόν, ὡς Βενέτοις πεφιλημένον
ἀλλ’ ἐπὶ νίκαις Πορφυρίου πολλὰς εἰκόνας ὀψόμεθα. ανονψμι
επιγραμματιξι τίς τελέθεις, φίλε κοῦρε, γενειάδος ἄκρα
χαράσσων; ὦ ξένε, Πορφύριος. τίς πατρίς; ἡ Λιβύη. τίς δέ σε
νῦν τίμησεν; ἄναξ, χάριν ἱπποσυνάων. τίς μάρτυς τελέθει;
δῆμος τῶν Βενέτων. ἔπρεπέ σοι Λύσιππον ἔχειν ἐπιμάρτυρα
νίκης τοσσατίης, πλάστην ἴδμονα, Πορφύριε. ανονψμι επιγραμματιξι
ἐγγύθι τῆς Νίκης καὶ Ἀλεξάνδρου βασιλῆος ἔστης, ἀμφοτέρων
κύδεα δρεψάμενος. ανονψμι επιγραμματιξι πάντα Τύχης ὀφθαλμὸς
ἐπέρχεται· ἀλλ’ ἐπὶ μούνοις Πορφυρίου καμάτοις ἕλκεται
ὄμμα Τύχης. ανονψμι επιγραμματιξι σὴν τροχαλὴν μάστιγα καὶ
ἀσπίδα δῆμος ἀγασθεὶς ἤθελέ σε στῆσαι διπλόον, ὥσπερ
ἔδει, ἡνίοχον κρατερὸν καὶ ἀριστέα· διχθὰ δὲ χαλκὸς οὐκ
ἐχύθη, ψυχὴν σεῖο τυπωσάμενος. ανονψμι επιγραμματιξι Πορφύριον
σταδίοισι τίνος χάριν ἡνιοχῆα δῆμος ὁ πρῶτα φέρων ἄνθετο
τῶν ἄνθετο; αὐτὸς ἄναξ κήρυξε. τί γὰρ πλέον, ὅττι
γεραίρει εἵνεκεν εὐνοίης, εἵνεκεν ἱπποσύνης; ανονψμι
επιγραμματιξι Πορφυρίῳ μετ’ ἄεθλα γέρας πόρεν ἄξιον ἔργων
κοίρανος, ὁ Πρασίνοις τοῦτο χαριζόμενος. πολλάκι γὰρ δῆμος
προφερέστερα ἔργα κομίζων ᾔνεσε Καλλιόπαν, καὶ πάλι
Πορφύριον. διπλόον οὔνομα τοῦτο, τόπερ λάχε χάλκεος ἥρως
οὗτος, ὁ τεθρίπποις κῦδος ἑλὼν ἀρετῆς. ανονψμι επιγραμματιξι
οὐ μόνον ἐν σταδίοις σε κατέστεφε πότνια Νίκη, ἀλλὰ καὶ ἐν
πολέμοις δεῖξεν ἀεθλοφόρον, εὖτ’ ἄρ’ ἄναξ πολέμιζεν ἔχων
Πρασίνους ὑποεργοὺς ἄγρια μαινομένῳ ἐχθρῷ ἀνακτορέῳ, καὶ
πέσεν αἰνοτύραννος ἐπιφθιμένης τότε Ῥώμης, ἦμαρ δ’
Αὐσονίης ἦλθεν ἐλευθερίης. τοὔνεκα τοῖς μὲν ἔδωκεν ἄναξ
γέρας, ὡς πάρος εἶχον, σὸν δὲ τύπον τέχνη ἔξεσε, Πορφύριε.
ανονψμι επιγραμματιξι ὑμετέρων κήρυκες ἀμεμφέες εἰσὶν ἀγώνων
οἱ καὶ ἀπ’ ἀντιβίων, Πορφύριε, στέφανοι. πάντας γὰρ
σταδίοισιν ἀμοιβαδὸν αἰὲν ἐλέγχεις ἀντιτέχνους, τῆς σῆς
παίγνιον ἱπποσύνης. τοὔνεκα καὶ ξεῖνον πρεσβήιον εὕραο
μοῦνος, εἰκόνα χαλκείην δήμῳ ἐν ἀμφοτέρῳ. ανονψμι
επιγραμματιξι πλάστης χαλκὸν ἔτευξεν ὁμοίιον ἡνιοχῆι· εἴθε
δὲ καὶ τέχνης ὄγκον ἀπειργάσατο, ὄγκον ὁμοῦ καὶ κάλλος·
ὅπερ Φύσις ὀψὲ τεκοῦσα ὤμοσεν ὠδίνειν δεύτερον οὐ
δύναμαι. ὤμοσεν εὐόρκοις ὑπὸ χείλεσι· Πορφυρίῳ γάρ πρώτῳ
καὶ μούνῳ πᾶσαν ἔδωκε χάριν. ανονψμι επιγραμματιξι εἰ φθόνος
ἠρεμέοι, κρίνειν δ’ ἐθέλοιεν ἀέθλους, πάντες Πορφυρίου
μάρτυρές εἰσι πόνων ναὶ τάχα καὶ φήσαιεν ἀριθμήσαντες
ἀγῶνας· βαιὸν τοῦτο γέρας τοσσατίων καμάτων. ὅσσα γὰρ
ἡνιοχῆας ἀεὶ μεμερισμένα κοσμεῖ, εἰς ἓν ἀολλίσσας, τηλίκος
ἐξεφάνη. ανονψμι επιγραμματιξι αἰδομένη χαλκῷ σε πόλις,
τριπόθητε, γεραίρει· ἤθελε γὰρ χρυσῷ· ἀλλ’ ἴδεν ἐς
Νέμεσιν. εἰ δὲ τεὴν μέλπων οὐ παύεται ἠθάδα νίκην εὐγνώμων
δῆμος, Πορφύριε, Πρασίνων, ἔμπνοά σοι ξύμπαντες ἀγάλματα·
πᾶς δὲ περισσὸς καὶ χρυσὸς τούτοις εἰς ἔριν ἐρχόμενος.
ανονψμι επιγραμματιξι οὔπω σοι μογέοντι Τύχη πόρεν ἄξια νίκης·
νῖκαι γὰρ τῆς σῆς μείζονες εὐτυχίης. ἀλλὰ μέρει πρώτῳ
σταθερῷ καὶ ἀρείονι μίμνοις τὴν φθονερὴν τήκων δυσμενέων
κραδίην, οἵ, σέθεν εἰσορόωντες ἀεὶ νικῶσαν ἱμάσθλην,
μέμφονται σφετέρην αἰὲν ἀτασθαλίην. ανονψμι επιγραμματιξι
ἄλλοις μὲν γεράων πρόφασις χρόνος· οἱ δ’ ἐπὶ νίκαις
κρινόμενοι πολιῆς οὐ χατέουσι κόμης, ἀλλ’ ἀρετῆς, ὅθεν
εὖχος ἀνάπτεται. εἷς ἀπὸ τοίων Πορφύριος δώρων δὶς λάχεν
ἀγλαΐην, οὐκ ἐτέων δεκάδας, νίκης δ’ ἑκατοντάδας αὐχῶν
πολλάς, καὶ πάσας συγγενέας Χαρίτων. λεοντιυς μινοταυρυς
Ἀγχίσην Κυθέρεια, καὶ Ἐνδυμίωνα Σελήνη φίλατο μυθεῦνται τοῖα
παλαιγενέες. νῦν δὲ νέος τις μῦθος ἀείσεται, ὡς τάχα Νίκη
ὄμματα καὶ δίφρους φίλατο Πορφυρίου. ανονψμι επιγραμματιξι εἰς
Καλλιόπαν πρεσβυτέρους κοῦρος μὲν ἐών, πρέσβυς δέ τε κούρους
νικᾷς, τεθρίππων κέντορας ἀθλοφόρων. ἓξ δ’ ἐτέων ἀνύσας
δεκάδας, στήλην ἐπὶ νίκαις εἷλες, Καλλιόπα, νεύματι
κοιρανίης, ὄφρα μένοι καὶ ἔπειτα τεὸν κλέος. αἴθε τοι
εἴη, ὡς κλέος ἀθάνατον, καὶ δέμας ἀθάνατον. ανονψμι
επιγραμματιξι σῆς τόδε διφρελάτειρα τὸ χάλκεον ἄνθετο Νίκα
εἴκηλον μορφᾶς, Καλλιόπα, ζαθέας, πρέσβυς ὅτι σφριγόωντας ἐν
ἱπποδάμῳ πλέον ἀλκᾷ νίκησας, γεραροὺς δ’ ὢν νέος ἐν
σοφίῃ. ἔνθεν ἐλευθερόπαις Βενέτων σέο πήξατο δῆμος δοιά,
τὰ μὲν τέχνας ἆθλα, τὰ δὲ σθένεος. ανονψμι επιγραμματιξι σὸν
γῆρας νεότητα τεὴν ὑπερέδραμε νίκαις, καὶ πάντων κρατέεις
πάντοτε, Καλλιόπα. ἔνθεν ἄναξ καὶ δῆμος ἐλεύθερος αὖθις
ἐγείρει τοῦτο γέρας, σοφίης μνῆμα καὶ ἠνορέης·. ανονψμι
επιγραμματιξι οὗτος, ἐγερσιθέατρε, τεὸς τύπος, ὅν τοι
ἐγείρει ἑσμὸς ἀριζήλων, Καλλιόπα, στεφάνων. οὔτε γὰρ
ἡνίοχός σε παρήπαφεν, οὔτε χαλινοῖς δύσστομος ἱππείη σοῖς
ἀπίθησε γένυς. μοῦνος δὴ νίκης γέρας ἄρνυσαι. ἦ παρὰ πᾶσι
δόξαν ἔχεις ἀεθλῶν ἆθλα λιπεῖν ἑτέροις, ανονψμι
επιγραμματιξι Καλλιόπα κλυτόμοχθε, τί σοι πλέον, ὅττι γεραίρει
εἰκόνι χαλκοτύπῳ σοὺς βασιλεὺς καμάτους, δῆμος ὁ μυριόφωνος,
ὅλη πτόλις; εὖτε καὶ αὐτὴ δυσμενέων παλάμη σοῖς ἐπένευσε
πόνοις. ανονψμι επιγραμματιξι εἰς Φαυστῖνον μητέρες εὐάθλων
γεράων φρένες, οὐ κράτος ἥβης, οὐ τάχος ἱπποσύνης, οὐ
χρόνος εὐτυχίης. ἱλήκοι, Φαυστῖνε, τεὸς νόος, ᾧ τάδε
πάντα ἕσπεται, ᾧ Νίκη σύντροφος ἀθάνατος. ανονψμι
επιγραμματιξι πρίν σε νέον, Φαυστῖνε, νόος πεφόβητο γερόντων·
νῦν δέ σε πρεσβυγενῆ κάρτος ἔφριξε νέων. δεύτερα δ’ εὕρετο
πάντα τεὸς πόνος, ὅς σε γεραίρει πρέσβυν ἐν ἠιθέοις, ἐν δὲ
γέρουσι νέον. ανονψμι επιγραμματιξι εἰς Κωνσταντῖνον ἐξότε
Κωνσταντῖνος ἔδυ δόμον Ἄϊδος εἴσω, πλῆτο κατηφείης
ἱπποσύνης στάδιον, τερπωλὴ δ’ ἀπέλειπε θεήμονας· οὐδ’ ἐν
ἀγυιαῖς κείνας τὰς φιλίας ἐστὶν ἰδεῖν ἔριδας. ανονψμι
επιγραμματιξι εἰκόνα, Κωνσταντῖνε, τεὴν ἀνέθεντο πολῖται,
μυρόμενοι, ψυχῆς τέρψιν ἀποιχομένης. σοὶ κλέος ὁππότε δῆμος
ἐπεσφρήγιζε θανόντι, μνήσατο σῶν καμάτων καὶ μετὰ πότμον
ἄναξ· οὕνεκεν ἱπποσύνης φιλοκέρτομος ὤλετο τέχνη, ἐν σοὶ
παυσαμένη πᾶσα καὶ ἀρξαμένη. ανονψμι επιγραμματιξι εἰσέτι μὲν
ζώοντι πόλις ποτὲ Κωνσταντίνῳ εἰκόνα χαλκείην βαιὸν ἔκρινε
γέρας· ᾔδεε γὰρ πᾶς δῆμος ὅσους ἐπὶ κύδεϊ νίκης αἰὲν
ἀεθλεύων ἀμφέθετο στεφάνους. ὡς δ’ ἔθανεν, ποθέουσα, φίλον
τύπον ἄνθετο τοῦδε, ὄφρα καὶ ἐσσομένοις μνῆστιν ἔχοι
καμάτων. ανονψμι επιγραμματιξι οἱ Βένετοι Πρασίνοισιν ἐναντίοι
αἰὲν ἐόντες εἰς ἕν’ ὁμοφροσύνης ἐξεβόησαν ὅρον, ὥστε
σε, Κωνσταντῖνε, λαβεῖν ἐπιτύμβιον εὖχος, πᾶσιν ἀειδόμενον,
πᾶσιν ἀρεσκόμενον. ανονψμι επιγραμματιξι Ἀντολίης, δύσιός τε,
μεσημβρίης τε, καὶ ἄρκτου σὸς δρόμος ὑψιφαὴς ἀμφιβέβηκεν
ὅρους, ἄφθιτε Κωνσταντῖνε. θανεῖν δέ σε μή τις ἐνίσπῃ· τῶν
γὰρ ἀνικήτων ἅπτεται οὐδ’ Ἀίδης. ανονψμι επιγραμματιξι
ἐγγύθι τῆς σφετέρης γενεῆς λάχεν εἰκόνα τήνδε· ἔπρεπε γὰρ
τρισσοῖς εἰν ἑνὶ χῶρον ἔχειν, οἳ καὶ ἐνὶ σταδίοις
ἀρετῆς κλέος εἴκελον εὗρον, νηρίθμων στεφάνων ἐσμὸν
ἑλόντες ἴσον. ανονψμι επιγραμματιξι τὸν Φαυστινιάδην πόλις
ἄνθετο Κωνσταντῖνον, γείτονα μὲν γενεῆς, κρέσσονα δ’ ἡνιόχων.
δὴν γὰρ ἀεθλεύσας οὐκ ἤμβροτεν, ἀλλ’ ἐπὶ νίκῃ παύσατο,
σὺν νίκῃ καὶ πάρος ἀρξάμενος, ὃν καὶ κοῦρον ἐόντα
παλαίτεροι ἡνιοχῆες, στεψάμενοι σταδίοις, εἷσαν ἀγωνοθέτην.
ανονψμι επιγραμματιξι σοὶ τόδε, Κωνσταντῖνε, τεὴ τροφὸς ὤπασε
Νίκη παιδόθεν ἑσπομένη πᾶσαν ἐφ’ ἡλικίην. πέντε γὰρ ἐν
σταδίοις δεκάδας τελέσας ἐνιαυτῶν, οὐδ’ ἴσον, οὐδ’ ὀλίγον
εὕρεο λειπόμενον. ἀλλ’ ἔτι κουρίζων τε καὶ ἄχνοος ἄνδρας
ἐνίκας, ἥλικας ἡβήσας, γηραλέος δὲ νέους. ανονψμι
επιγραμματιξι ἤθελε Κωνσταντῖνον ἀεὶ πτόλις ἡνιοχεύειν·
ἤθελεν, ἀλλὰ πόθῳ οὐκ ἐπένευσε Φύσις. ἔνθεν ἑῶν τόδ’
ἄγαλμα παραίφασιν εὗρεν ἐρώτων, ὄφρα ἑ μὴ λήθη καὶ
χρόνος ἀμφιβάλοι, ἀλλὰ μένοι ποθέουσιν ἔρως, ζῆλος δ’
ἐλατῆρσι, κόσμος δὲ σταδίοις, ἐσσομένοις δὲ φάτις. καί τις
ἰδὼν μετόπισθε χερείονας ἡνιοχῆας ὀλβίσσει προτέρην, ἥ μιν
ἴδεν, γενεήν. ανονψμι επιγραμματιξι πέντε καὶ εἴκοσι μοῦνος
ἀέθλια Κωνσταντῖνος εἰς μίαν ἠριγένειαν ἑλὼν, ἤμειψε μὲν
ἵππους ἀντιπάλοις· κείνους δὲ λαβών, οὓς πρόσθεν ἐνίκα,
τοῖς αὐτοῖς πάλιν εἷλε μίαν τε καὶ εἴκοσι νίκας. πολλάκι
δ’ ἀμφοτέρων μερέων ἔρις ἔμπεσε δήμῳ, τίς μιν ἔχοι·
κείνῳ δὲ δόσαν κρίσιν ἐκ δύο πέπλων. ανονψμι επιγραμματιξι
ἔγρεο, Κωνσταντῖνε· τί χάλκεον ὕπνον ἰαύεις; σεῖο δίφρους
ποθέει δῆμος ἐνὶ σταδίοις, σῆς τε διδασκαλίης ἐπιδευέες
ἡνιοχῆες εἵαται ὀρφανικοῖς παισὶν ὁμοιότατοι. ανονψμι
επιγραμματιξι εἰς Οὐράνιον ἀμφοτέροις εἷς μοῦνος ἀριστεύσας
παρὰ δήμοις κῦδος ἀπ’ ἀμφοτέρων ἔλλαχεν Οὐράνιος, εἰσέτι
διφρεύων. τὸ δέ οἱ γέρας ἤλυθε πρῶτον ἐκ Πρασίνων, οἷς δὴ
γείτονα χῶρον ἔχει. αὐτοὶ καὶ σταδίοιο πεπαυμένον ἤγαγον
αὖθις ἐς δίφρους, νίκης μνωόμενοι προτέρης. ανονψμι
επιγραμματιξι παυσάμενον σταδίων βασιλεὺς ἐπ’ ἀγακλέι νίκῃ
αὖθις ὑπὲρ δίφρων βῆσεν ἀεθλοφόρων οὐράνιον δήμοισι, φέρων
φέρων χάριν οὐ ποθέει γὰρ ἡ πόλις Οὐρανίου νόσφιν
ἀεθλοσύνας. τοὔνεκα διφρεύοντα τὸ δεύτερον, ὑστατίης τε
νίκης καὶ προτέρης στῆσεν ἀγασσαμένη. ανονψμι επιγραμματιξι
οὐράνιος Νίκαιαν ἔχει πέλας ὁπλοτέρην τε Ῥώμην, τῆς μὲν
ἐών, τῇ δ’ ἔνι κῦδος ἑλών. νικᾷ δ’ ἀμφοτέρωθεν, ἐπεὶ
περιδέξιος ἦεν τῇ καὶ τῇ προθέειν ἠὲ παρεξελάαν. τοὔνεκα
καὶ χρυσέῳ μιν ἀνεγράψαντο μετάλλῳ, κυδίστῳ κτεάνων κύδιμον
ἡνίοχον. τηομας εἰς Ἀναστάσιον τὸν θρασὺν ἡνιοχῆα λελασμένον
ἅρματος ἄθλων ἐνθάδ’ Ἀναστάσιον κείμενον οὖδας ἔχει, ὃς
τόσσους ἀνεδήσατο πρὶν στεφάνους, ὅσα ἄλλοι ἔδρακον
ἡνιόχων ἤματα ἱππασίης. ανονψμι επιγραμματιξι εἰς Πορφύριον,
μέρους Βενέτων ἐν γῇ κρατήσας παντὸς ἁρματηλάτου καλῶς
ἐπήρθη καὶ πρὸς αἰθέρα τρέχειν Πορφύριος, τὸ θαῦμα δήμου
Βενέτων. νικῶν γὰρ οὗτος πάντα γῆς διφρηλάτην, ἄνεισιν, ὡς
ἂν καὶ σὺν ἡλίῳ δράμῃ. ανονψμι επιγραμματιξι ἴουλον ἀνθῶν
πρῶτον οὗτος ἡνίας Πορφύριος Κάλχαντος εἷλκε Βενέτου.
ἐκπλήττομαι δὲ πῶς γράφει χεὶρ ἐμπνόους τούτου τις ἵππους.
^ καὶ γὰρ ἂν πλήξῃ πάλιν, οἶμαι, δραμεῖται νῖκος εὑρεῖν
καὶ πάλιν. ανονψμι επιγραμματιξι εἰς Φαυστῖνον, μέρους Πρασίνων
σκόπει τὸ δρᾶμα μηχανουργοῦ τοῦ δόμου· εἰ μὴ γὰρ ἐστέγαστο
καρτερᾷ σκέπᾐ, πρὸς οὐρανοὺς ἂν ὦρτο Φαυστῖνος τρέχων
ὡς ζῶν σὺν ἵπποις, τὸ κλέος πρὶν Πρασίνων. ἆρον στέγος
γάρ, καὶ φθάνει πρὸς αἰθέρα. ανονψμι επιγραμματιξι Φαυστῖνος
οὗτος, ὁ πρὶν ἁρματηλάτης, ὃν δῆμος εὑρὼν τοῦ μέρους τῶν
Πρασίνων τὴν ἧτταν ἠγνόησε παντελῶς δρόμῳ. γέρων μὲν ἦν
γάρ, ὡς βλέπεις· τὸ δὲ σθένος ἦν τις νεάζων, οὐδ’ ὅλως
ἡττημένος. ανονψμι επιγραμματιξι εἰς Κωνσταντῖνον ἡνίοχον
Λευκῶν λευκοῦ μεθέλκων ἡνίας Κωνσταντίνος, ἂν μὴ καθεῖρκτο
στερρότητι τοῦ δόμου, τοὺς τρεῖς ἐνίκα, πρῶτος αἰθέρα
φθάνων. πνοῆς ἄνευθεν εἶδες αἰθεροδρόμον· τέχνη με πείθει
τοῦτον ἔμπνοον βλέπειν. ανονψμι επιγραμματιξι Κωνσταντίνος γ’
ἦν, ἀλλὰ τοῖς πάλαι χρόνοις λευκῆς χρόας τέθριππον ἕλκων
εὐστρόφως. ἀφ’ οὗ δὲ τοῦτον ἥρπασεν Χάρων, ἔδυ τὸ φῶς
ἁμίλλης ἱππικῶν δρομημάτων, καὶ πᾶσα τέρψις τοῦ θεάτρου,
καὶ τέχνη. ανονψμι επιγραμματιξι —εἰς Ἰουλιανὸν ἡνίοχον
Ῥουσίων χεὶρ οἶδε γεννᾶν τοὺς πάλαι τεθνηκότας. Ἰουλιανὸς
καὶ γὰρ ὡς πάλαι σθένει, ἕλκων, μεθέλκων Ῥουσίου τὰς
ἡνίας· καὶ νῦν γραφεὶς ἕστηκεν ὑψοῦ σὺν δίφρῳ· τὸ νεῦμα
χεὶρ μένει δέ· τὴν νύσσαν δότε. ανονψμι επιγραμματιξι
Ἰουλιανὸς οὗτος ἅρμα Ῥουσίου ἔχων, ἐνίκα τοὺς ἐναντίους
δρόμῳ. ἀλλ’ εἰ γραφεὺς παρεῖχε καὶ πνοῆς χάριν, ἕτοιμός
ἐστι καὶ πάλιν διφρηλάτης καὶ πρόσθεν ἐλθεῖν, καὶ λαβεῖν
καὶ τὸ στέφος. Jυλιανυς Στέφος πλέκων ποθ’, εὗρον ἐν τοῖς
ῥόδοις Ἔρωτα· καὶ τῶν πτερῶν κατασχὼν, ἐβάπτισ’ εἰς τὸν
οἶνον. λαβὼν δ’ ἔπιον αὐτόν καὶ νῦν ἔσω μελῶν μου
πτεροῖσι γαργαλίζει.